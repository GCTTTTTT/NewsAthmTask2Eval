id,T1_ori_indexFrom0,category1,title,body,total_S_score,total_rank
20180862,363,রাজনীতি,"
	দ্রব্যমূল্য বৃদ্ধিতে সারা দেশে বিএনপির লিফলেট বিতরণ 
২৮ অক্টোবরের মতো নারকীয় ঘটনা ’৭১ সালে পাকিস্তান বাহিনীও ঘটায়নি : মির্জা আব্বাস
","২৮ অক্টোবরের মতো নারকীয় ঘটনা ১৯৭১ সালে পাকিস্তান বাহিনীও ঘটায়নি বলে মন্তব্য করেছেন বিএনপির স্থায়ী কমিটির সদস্য মির্জা আব্বাস। ২৮ অক্টোবর বিএনপির শান্তিপূর্ণ সমাবেশে পুলিশি হামলার ঘটনা সরকারের পূর্ব পরিকল্পিত উল্লেখ করে মির্জা আব্বাস বলেন, ২৮ তারিখ কী হয়েছিল? বিএনপি যাতে ক্ষমতায় আসতে না পারে, নির্বাচনে আসতে না পারে তারই পরিকল্পিত একটি ডিজাইন সেদিন বাস্তবায়ন করা হয়েছে। এই চক্রান্ত বাস্তবায়নে দুই বছর আগে থেকে আমাদের নেতা-কর্মীদের বেছে বেছে গ্রেফতার করা হয়। এরপর ২৮ তারিখে বর্বরোচিত হামলা চালানো হয়। এই হামলার সময় আমি এবং মির্জা ফখরুল ইসলাম আলমগীর (মহাসচিব)সহ কয়েকজন শেষ পর্যন্ত মঞ্চে ছিলাম। সেই সময়ে আমরা দেখেছি যখন টিকে থাকা সম্ভব ছিল না, টিয়ার শেল আমাদের ট্রাকের মাঝে পড়েছে, সামনে রাইফেল হাতে পুলিশ দাঁড়ানো, গুলি করবে তখন আমরা নেমে যেতে বাধ্য হয়েছি। এমন নারকীয় ঘটনা ১৯৭১ সালে পাকিস্তান বাহিনীও ঘটাইনি সেটা সেদিন ওরা ঘটিয়েছে।
গতকাল নয়াপল্টনে বিএনপির কেন্দ্রীয় কার্যালয়ের সামনে দ্রব্যমূল্যের ঊধর্বগতি, বিদ্যুৎ-গ্যাস-পানির দাম বৃদ্ধির প্রতিবাদে সারা দেশে গণসংযোগ ও লিফলেট বিতরণ কর্মসূচির অংশ হিসেবে ঢাকায় মহানগর দক্ষিণ বিএনপির উদ্যোগে আয়োজিত সমাবেশে তিনি এসব কথা বলেন। মির্জা আব্বাস বলেন, গণতান্ত্রিক আন্দোলন ব্যর্থ হয়নি। সাময়িকভাবে বাধাগ্রস্ত হতে পারে কিন্তু সার্বিকভাবে কখনো আন্দোলন ব্যর্থ হয় নাই। আজ না হয় কাল জনতার হাতে এই ফ্যাসিস্ট দখলদার সরকারের পতন ঘটবেই। এদের পতন না হওয়া পর্যন্ত বিএনপির আন্দোলন চলবে।মির্জা আব্বাস বলেন, নিত্যপ্রয়োজনীয় জিনিসপত্রের দাম বেড়েছে, বাড়ছে, বাড়বে। আমরা এটাই জনগণকে জানাতে চাই। আমাদের এই চলমান গণতান্ত্রিক আন্দোলন, অহিংস আন্দোলন, গণতন্ত্র উদ্ধারের আন্দোলন, বাক স্বাধীনতার আন্দোলন, ভোটের অধিকারের আন্দোলন সারা বাংলাদেশে চলবে।
তিনি বলেন, মুসোলিনি-স্ট্যালিনরা বহুদিন রাজত্ব করেছে। কিন্তু পরিণতি হয়েছে ভয়াবহ। জনগনের আন্দোলনের মুখে কোনো ফ্যাসিস্ট সরকার টিকে থাকতে পারে নাই। আজকে যে সরকার আছে এটাকে সরকার বলা যাবে না। এরা জোর করে জনগণের ভোটের বাইরে ক্ষমতায় টিকে আছে। ক্ষমতায় টিকে আছে লুটপাট করার জন্য, চুরি করার জন্য, এ দেশের মানুষকে কষ্ট দেয়ার জন্য।তিনি বলেন, আমরা আন্দোলন করতে করতে এই পর্যন্ত এসেছি। আমাদের বয়স হয়ে গেছে। এখন পরবর্তী প্রজন্ম আছে তাদের সামনে আসতে হবে। এই স্বৈরাচারের বিরুদ্ধে রুখে দাঁড়াতে হবে। আমাদের মনোবল ঠিক রাখতে হবে, সবাইকে ঐক্যবদ্ধ থাকতে হবে এবং নিজেদের মধ্যে গণতন্ত্রের বিকাশ ঘটাতে হবে। এই সরকারের পতন ঘটানোর জন্য ঐক্যের কোনো বিকল্প নাই। আপনারা অনেক সহ্য করেছেন, আরো সহ্য করতে হবে । যদি বলেন, কতদিন সহ্য করতে হবে এটা বলা সম্ভব না।
কারাগারে বিরোধী দলের নেতা-কর্মীদের ওপরে নির্মম নিপীড়ন-নির্যাতনের ঘটনা উল্লেখ করে সদ্য কারামুক্ত নেতা মির্জা আব্বাস বলেন, এই নির্যাতন ও অত্যাচার যেভাবে সীমা ছাড়িয়ে গেছে, তা আর সহ্য করা যায় না। তারপরও আমাদের নেতা-কর্মীরা এখনো তাদের মনোবল হারায়নি। তারা আশায় আছে সংগ্রাম করবে এবং গণতন্ত্রকে মুক্ত করবে। অবশ্যই এই সরকারের পতন ঘটবেই। সমাবেশ শেষে বিএনপির স্থায়ী কমিটির সদস্য মহানগরীর নেতাদের সাথে নিয়ে পথচারীদের মধ্যে লিফলেট বিতরণ করেন।মহানগর দক্ষিণ বিএনপির আহ্বায়ক আবদুস সালামের সভাপতিত্বে ও সদস্যসচিব রফিকুল আলম মজনুর সঞ্চালনায় সংক্ষিপ্ত সমাবেশে জাসাসের জাকির হোসেন রোকন, স্বেচ্ছাসেবক দলের সাদরেজ জামান, ছাত্র দলের রাকিবুল ইসলাম রাকিব, নাসির উদ্দিন নাসির প্রমুখ বক্তব্য রাখেন। অনুষ্ঠানে বিএনপির নেতা রফিক শিকদার, সাইফুল ইসলাম ফিরোজ, আবু তালেব, তাঁতী দলের আবুল কালাম আজাদ, মহানগর দক্ষিণের ইউনুুস মৃধা, নাদিয়া পাঠান পাপনসহ মহানগর নেতারা ছিলেন।
সরকারের গণবিরোধী নীতির বিরুদ্ধে রুখে দাঁড়াতে হবে: রিজভীসকালে বেইলি রোড সড়কে লিফলেট বিতরণ করেন বিএনপির সিনিয়র যুগ্ম মহাসচিব রুহুল কবির রিজভী। এ সময় তিনি বলেন, ডামি সরকারের বিরুদ্ধে ঐক্যবদ্ধ হয়ে তাদের গণবিরোধী নীতির বিরুদ্ধে রুখে দাঁড়াতে হবে। এ সময় আরো উপস্থিত ছিলেন কেন্দ্রীয় বিএনপি’র স্বাস্থ্য সম্পাদক ডা: মো: রফিকুল ইসলাম, সহঅর্থনৈতিক বিষয়ক সম্পাদক মাহমুদুর রহমান সুমন, কেন্দ্রীয় নির্বাহী কমিটির সদস্য আকরামুল হাসান মিন্টু, তাঁতী দলের আহ্বায়ক আবুল কালাম আজাদ, কেন্দ্রীয় যুবদলের সহসভাপতি জাকির হোসেন সিদ্দিকী, কেন্দ্রীয় স্বেচ্ছাসেবক দলের সহসভাপতি ডা: জাহিদুল কবির, যুবদলের সহসাংগঠনিক সম্পাদক কামরুজ্জামান জুয়েল, ঢাকা মহানগর দক্ষিণ বিএনপি’র সদস্য আরিফা সুলতানা রুমা, নাদিয়া পাঠান পাপন, রামপুরা থানা বিএনপি’র যুগ্ম আহ্বায়ক নীলুফার ইয়াসমীন নীলু, বিএনপি নেতা জাকির হোসেন, কেন্দ্রীয় ছাত্রদলের সাবেক সহসভাপতি ওমর ফারুক কাওসার, যুগ্ম সাধারণ সম্পাদক ডা: তৌহিদুর রহমান আউয়াল, সহ সাংস্কৃতিক সম্পাদক জান্নাতুল নওরিন উর্মি, সদস্য শারমিন রুমা প্রমুখ। রিজভী আরো বলেন, ৭ জানুয়ারির ডামি নির্বাচন বিশ্বের কোথাও গ্রহণযোগ্যতা পায়নি। ইউরোপীয় ইউনিয়নও তাদের প্রতিবেদনে এ বিষয় তুলে ধরেছে। দেশ বাঁচাতে দেশের মানুষকে বাঁচাতে হলে নিরপেক্ষ সরকারের অধীনে নির্বাচন দিয়ে গণতান্ত্রিক সরকার প্রতিষ্ঠিত করতে হবে।
উত্তরে লিফলেট বিতরণ : গতকাল সকালে ঢাকা মহানগর উত্তর বিএনপির উদ্যোগে ইস্টার্ন হাউজিং ও মিরপুর ১১ নাম্বার কাঁচা বাজার এলাকায় গণসংযোগ করে লিফলেট বিতরণ করেন উত্তরের সদস্যসচিব আমিনুল হক। এ সময় রুপনগর পল্লবী মিরপুর এলাকার বিএনপি ও অঙ্গ সংগঠনের বিভিন্ন পর্যায়ের নেতাকর্মীরা উপস্থিত ছিলেন।চট্টগ্রাম ব্যুরো জানায়, চট্টগ্রাম মহানগর বিএনপির আহ্বায়ক ডা: শাহাদাত হোসেন বলেছেন, সাধারণ মানুষের কথা বিবেচনা না করে আওয়ামী ডামি সরকার আবারো বিদ্যুৎ ও গ্যাসের দাম বৃদ্ধি করেছে। পবিত্র রমজান মাসকে সামনে রেখে নিত্যপ্রয়োজনীয় পণ্য নিয়ে সরকারের সিন্ডিকেট আরো বেপরোয়া হয়ে উঠেছে। পরিকল্পিতভাবে নানা অঘটন ঘটিয়ে এরই মধ্যে বাড়িয়ে দিয়েছে চিনির দাম। গ্যাস সঙ্কটে দেশের শিল্পকলকারখানা বন্ধ হয়ে গেছে। বাড়িতে বাড়িতে চুলা জ্বলছে না। খেজুরের দাম বৃদ্ধি পেয়েছে অস্বাভাবিক গতিতে। শিল্পমন্ত্রী বলছেন, খেজুরের বদলে বরই দিয়ে ইফতার করুন; আঙুর ও খেজুর লাগবে কেন? এ ধরনের বক্তব্য ধর্মপ্রাণ মুসলমানের প্রতি রসিকতা। ইফতারে খেজুরের পরিবর্তে বরই খাওয়ার পরামর্শ রোজাদার মানুষের সাথে একধরনের পরিহাস। তিনি গতকাল শনিবার দুপুরে খাতুনগঞ্জ এলাকায় বিদ্যুৎ, গ্যাস ও নিত্যপ্রয়োজনীয় দ্রব্যের অস্বাভাবিক মূল্যবৃদ্ধির প্রতিবাদে চট্টগ্রাম মহানগর বিএনপির কেন্দ্র ঘোষিত গণসংযোগ ও লিফলেট বিতরণকালে এসব কথা বলেন।
এতে উপস্থিত ছিলেন মহানগর বিএনপির যুগ্ম আহ্বায়ক কাজী বেলাল উদ্দিন, ইয়াছিন চৌধুরী লিটন, ইস্কান্দার মির্জা, আবদুল মান্নান, সদস্য হারুন জামান, মো: আলী, মো: কামরুল ইসলাম, থানা বিএনপির সভাপতি মনজুর রহমান চৌধুরী, মামুনুল ইসলাম হুমায়ূন, মহানগর বিএনপি নেতা খোরশেদ আলম, হামিদ হোসাইন, থানা বিএনপির সাধারণ সম্পাদক জাকির হোসেন, নুর হোসাইন, মহানগর বিএনপি নেতা এ কে এম পেয়ারু, আবদুল হালিম স্বপন, মো: ইদ্রিস আলী, ইউছুপ শিকদার, ওয়ার্ড বিএনপির সভাপতি এস এম মফিজ উল্লাহ, আলাউদ্দিন আলি নুর, কাজী শামসুল আলম, সাধারণ সম্পাদক সৈয়দ আবুল বশর, এস এম আবুল কালাম আবু, সিরাজুল ইসলাম মুন্সী, ইয়াকুব চৌধুরী নাজিম প্রমুখ। বরিশাল ব্যুরো জানায়, জ্বালানি ও নিত্যপণ্যের অস্বাভাবিক মূল্যবৃদ্ধির প্রতিবাদে বরিশালে পৃথক লিফলেট ও গণসংযোগ করেছে জেলা ও মহানগর বিএনপি। গতকাল শনিবার বরিশাল নগরের সদর রোডের দলীয় কার্যালয় চত্বর থেকে মহানগর বিএনপির উদ্যোগে লিফলেট বিতরণ ও গণসংযোগ শুরু হয়।
এতে মহানগর বিএনপির আহ্বায়ক মনিরুজ্জামান ফারুক, সদস্য সচিব মীর জাহিদুল কবির এবং যুগ্ম আহ্বায়ক জিয়াউদ্দিন সিকদার জিয়াসহ অন্যরা উপস্থিত ছিলেন। এর আগে সকাল সাড়ে ১০টায় জেলা (দক্ষিণ) বিএনপি দলীয় কার্যালয় থেকে লিফলেট বিতরণ ও গণসংযোগ শুরু করেন বিএনপির নেতাকর্মীরা। পরে তারা নগরের বিভিন্ন এলাকায় লিফলেট বিতরণ ও গণসংযোগ করেন। এ সময় জেলা (দক্ষিণ) বিএনপির আহ্বায়ক মো: আবুল হোসেন খান ও সদস্য সচিব আবুল কালাম শাহিনসহ অন্যরা উপস্থিত ছিলেন। প্রায় একই সময়ে জেলা (উত্তর) বিএনপি দলীয় কার্যালয় থেকে লিফলেট বিতরণ ও গণসংযোগ শুরু করে নগরীর বিভিন্ন এলাকা প্রদক্ষিণ করে। এ সময় জেলা (উত্তর) বিএনপির আহ্বায়ক দেওয়ান মো: শহীদুল্লাহ ও সদস্য সচিব মিজানুর রহমান মুকুলসহ অন্যরা উপস্থিত ছিলেন।
ঝালকাঠি প্রতিনিধি জানান, ঝালকাঠিতে বিদ্যুৎ, তেল, গ্যাস ও নিত্যপ্রয়োজনীয় দ্রব্যমূল্যের ঊর্ধ্বগতির প্রতিবাদে জনসাধারণের মাঝে লিফলেট বিতরণ করেছে জেলা বিএনপি। শনিবার বেলা ১১টায় শহরের আমতলা সড়ক, সাধনার মোড়, কালীবাড়ি সড়কে পথচারী, ব্যবসায়ী ও যানবাহন চালকদের হাতে লিফলেট তুলে দেন জেলা বিএনপির নেতৃবৃন্দ। লিফলেট বিতরণে অংশ নেন জেলা বিএনপির আহ্বায়ক অ্যাডভোকেট মো: সৈয়দ হোসেন, সদস্যসচিব অ্যাডভোকেট শাহাদাৎ হোসেন, সদর উপজেলা বিএনপির সভাপতি এজাজ হাসান, পৌর বিএনপির সভাপতি অ্যাডভোকেট নাসিমুল হাসান, সাধারণ সম্পাদক আনিসুর রহমান তাপু, জেলা বিএনপির আহ্বায়ক কমিটির সদস্য অ্যাডভোকেট মিজানুর রহমান মুবিন, জেলা যুবদলের আহ্বায়ক শামীম তালুকদার, সাধারণ সম্পাদক আনিসুর রহমান, স্বেচ্ছাসেবক দলের সাধারণ সম্পাদক সরদার সাফায়াত হোসেন ও ছাত্রদল নেতা সৈয়দ আলী হাসান। এ ছাড়াও বিএনপি, অঙ্গ ও সহযোগী সংগঠনের নেতৃবৃন্দ শহরের বিভিন্ন সড়কে দাঁড়িয়ে পথচারীদের হাতে লিফলেট তুলে দেন।
",98.07210412846547,1.0
20180975,376,রাজনীতি,"
	নানা নাটকীয়তার পর সুপ্রিম কোর্ট বার নির্বাচনে ভোট গণনা  	 
সভাপতি খোকন, সম্পাদক হচ্ছেন শাহ মঞ্জুরুল
সম্পাদক প্রার্থী ব্যারিস্টার কাজল গ্রেফতার
","সুপ্রিম কোর্ট আইনজীবী সমিতির ২০২৪-২৫ সালের নির্বাচনে ভোট গণনা নিয়ে মারামারি, হট্টগোল ও নানা নাটকীয়তার পর ব্যাপক পুলিশি নিরাপত্তার মধ্যে ভোট গণনা করা হয়েছে। শনিবার রাত সাড়ে ৮টায় এ প্রতিবেদন লেখার সময় সম্পাদকীয় পদে ভোট গণনা শেষ হয়। এতে দেখা যায়, সভাপতি পদে জাতীয়তাবাদী আইনজীবী ঐক্য (নীল) প্যানেল থেকে মনোনীত প্রার্থীরা ব্যারিস্টার এ এম মাহবুব উদ্দিন খোকন এবং সম্পাদক পদে বঙ্গবন্ধু আওয়ামী আইনজীবী পরিষদ সমর্থিত (সাদা) প্যানেলের প্রার্থী শাহ মঞ্জুরুল হক এগিয়ে রয়েছেন। এ ছাড়া দু’টি সহসভাপতি, কোষাধ্যক্ষ ও দু’টি সহ-সম্পাদক পদেও আওয়ামী লীগ সমর্থিত প্রার্থীরা এগিয়ে রয়েছেন।নির্বাচন পরিচালনা কমিটির একাধিক গুরুত্বপূর্ণ ব্যক্তি জানান, সভাপতি ও পাঁচটি সদস্য পদে বিএনপির প্যানেলের প্রার্থীরা বিজয়ী হতে যাচ্ছেন। অন্য দিকে সম্পাদক পদ, দুই সহসভাপতি, দ্ইু সহ-সাধারণ সম্পাদক, কোষাধ্যক্ষ পদ ও দু’টি সদস্য পদে আওয়ামী লীগের প্রার্থীরা বিজয়ী হতে যাচ্ছেন।
অপর দিকে সুপ্রিম কোর্ট বার হলরুমে ভোট গণনা সময় আওয়ামী লীগ সমর্থিত (সাদা) প্যানেলের সম্পাদক প্রার্থী ও এজেন্ট থাকলেও প্রথম দিকে বিএনপি বিএনপির সমর্থিত প্যানেলের কাউকে দেখা যায়নি। তবে সন্ধ্যা পৌনে ৬টার দিকে সভাপতি প্রার্থী এ এম মাহবুব উদ্দিন খোকন আসেন এবং তার লোকদের নিয়ে ভোট গণনার স্থানে অবস্থান করেন।এ দিকে জাল ভোট ও কারচুপির অভিযোগ এনে নির্বাচন প্রত্যাখ্যান করে পুনরায় নির্বাচন দেয়ার দাবি জানিয়েছেন বিএনপির প্যানেলের সম্পাদক প্রার্থী ব্যারিস্টার রুহুল কুদ্দুস কাজল। গতকাল আটক হওয়ার আগে এক বিবৃতিতে তিনি বলেন, প্রধান বিচারপতির হস্তক্ষেপে একটি স্বাধীন নির্বাচন সাব-কমিটি গঠন করে পুনরায় নির্বাচন অনুষ্ঠান জরুরি। তা না হলে বিচার বিভাগের প্রতি সাধারণ মানুষের আস্থাহীনতা বাড়তে থাকবে।শনিবার বেলা ২টা ৫০ মিনিটের দিকে সুপ্রিম কোর্ট আইনজীবী সমিতি ভবনে ব্যাপক পুলিশি নিরাপত্তার বেষ্টনীর মধ্যে ভোট গণনা শুরু হয়। সম্পাদক প্রার্থী ব্যারিস্টার কাজল আটক : এ দিকে সুপ্রিম কোর্ট আইনজীবী সমিতির নির্বাচনে ভোট গণনাকে কেন্দ্র করে হট্টগোলও মারামারির ঘটনায় করা মামলার সুপ্রিম কোর্ট বারের সাবেক সম্পাদক নির্বাচনে সম্পাদক প্রার্থী ব্যারিস্টার মো: রুহুল কুদ্দুস কাজলসহ ছয়জন আইনজীবীকে আটক করা হয়েছে। সন্ধ্যা সোয়া ৭টার দিকে তাকে পল্টন চেম্বার থেকে ডিবি পুলিশে তাকে আটক করে নিয়ে যায় বলে জানিয়েছেন জাতীয়তাবাদী আইনজীবী ফোরামের কেন্দ্রীয় কমিটির প্রশিক্ষণবিষয়ক সম্পাদক অ্যাডভোকেট মো: মাকসুদ উল্লাহ। এ মামলায় গ্রেফতার অন্য আইনজীবীরা হলেন- অ্যাডভোকেট কাজী বশির আহমেদ, অ্যাডভোকেট তুষার, অ্যাডভোকেট তরিকুল, অ্যাডভোকেট এনামুল হক সুমন ও ব্যারিস্টার ওসমান চৌধুরী।
এ ছাড়া এ মামলার প্রধান আসামি আইনজীবী নাহিদ সুলতানার (যুথী) ধানমন্ডির বাসায় পুলিশ একাধিকবার অভিযান চালালেও তাকে পাওয়া যায়নি। নাহিদ সুলতানা যুবলীগের চেয়ারম্যান শেখ ফজলে শামসের (পরশ) স্ত্রী। এর আগে সুপ্রিম কোর্ট আইনজীবী সমিতির ২০২৪-২৫ সালের নির্বাচনে ভোট গণনার সময়ে মারামারির ঘটনায় শুক্রবার রাতে রাজধানীর শাহবাগ থানায় একটি মামলা দায়ের করা হয়।শুক্রবার রাতে সহকারী অ্যাটর্নি জেনারেল মো: সাইফুর রহমান সিদ্দিকী সাইফ বাদি হয়ে তাকে হতে চেষ্টার অভিযোগে শাহবাগ থানায় এ মামলা দায়ের করেন।মামলায় স্বতন্ত্র সম্পাদক প্রার্থী নাহিদ সুলতানা যুথী, বিএনপি সমর্থিত নীল প্যানেলের সম্পাদক প্রার্থী ব্যারিস্টার মো: রুহুল কুদ্দুস কাজলসহ ২০ জনকে আসামি করা হয়। এ ছাড়া মামলায় অজ্ঞাতনামা ৩০/৪০ জনকে আসামি করা হয়েছে।শনিবার বেলা ২টা ৫০ মিনিটের দিকে সরেজমিন দেখা যায়, নির্বাচন পরিচালনা কমিটির আহ্বায়ক আবুল খায়ের ও সুপ্রিম কোর্ট বার সম্পাদক আবদুন নূর দুলাল সুপ্রিম কোর্ট বার হলরুমে ভোট গণনা শুরু করতে বলেন। এরপর ভোট গণনা শুরু হয়। এর আগে শুক্রবার ভোরে ভোট গণনা নিয়ে মারামারি ও হট্টগোলের পর নির্বাচন পরিচালনা কমিটির আহ্বায়ক সিনিয়র আইনজীবী আবুল খায়ের শুধু সম্পাদক পদে নাহিদ সুলতানা যুথীকে বিজয়ী ঘোষণা করেন।এ দিকে বিএনপি সমর্থিত নীল প্যানেলের সম্পাদক প্রার্থী ব্যারিস্টার মো: রুহুল কুদ্দুস কাজল জানিয়েছেন, ভোট গণনার আগে তাকে জানানো হয়নি। তিনি বলেন, এটা আওয়ামী লীগের আরেকটি নাটক। গত দুইবার তারা সুপ্রিম কোর্ট বার কলঙ্কিত করেছে। তিনি বলেন, এই নাটক ও হাস্যকর ঘটনার সাথে আমি জড়িত নই।
এ দিকে বেলা আড়াইটার দিকে সুপ্রিম কোর্ট বার ভবনে ভোট গণনার স্থানে আসেন সভাপতি প্রার্থী এম কে রহমান। তিনি বলেন, আমি নিজে থেকেই এসেছি।তবে নির্বাচন পরিচালনা কমিটির আহ্বায়ক সিনিয়র আইনজীবী আবুল খায়ের বলেছেন, ভোট গণণার আগে সব প্রার্থীকে জানানো হয়েছে। সবাইকে আসতে বলা হয়েছে। সবাইকে আসার জন্য ম্যাসেজ দেয়া হয়েছে।যুথীকে বিজয়ী ঘোষণার প্রত্যাহার : এ দিকে সম্পাদক পদে নাহিদ সুলতানা যুথীকে বিজয়ী ঘোষণার বিষয়টি প্রত্যাহার করেছেন নির্বাচন পরিচালনা কমিটির আহ্বায়ক সিনিয়র আইনজীবী আবুল খায়ের। এ বিষয়ে তথ্যবিভ্রাট নিরসনের জন্য তিনি এক বিজ্ঞপ্তিতে বলেছেন, ‘বাংলাদেশ সুপ্রিম কোর্ট আইনজীবী সমিতি নির্বাচন, ২০২৪-২৫-এর ‘সম্পাদক’ পদে ফলাফল বিষয়ে বিভিন্ন মিডিয়ায় আমার নামে প্রচারিত ঘোষণাটি সম্পূর্ণরূপে আইনানুগভাবে ভিত্তিহীন হয়। একটি অনাকাক্সিক্ষত পরিস্থিতি সৃষ্টি করে ভোট গণনার অঅগেই দুঃখজনকভাবে বহিরাগত মাস্তান শ্রেণী কর্তৃক আমার ওপর চাপ সৃষ্টি করে তা লিখিত দিতে বাধ্য করা হয়। যদিও ইহা অর্থহীন ঘোষণা, তবুও কূটতর্ক নিরসনের স্বার্থে সংশ্লিষ্ট সকলকে তাহা ইগনোর করার জন্য অনুরোধ করা হলো। ভোট গণনা করেই ফলাফল ঘোষণা করা হবে।’
এর আগে শুক্রবার ভোরে ভোট গণনা নিয়ে হট্টগোল ও মারামারির ঘটনা ঘটে। এ ঘটনাকে কেন্দ্র করে সুপ্রিম কোর্ট আইনজীবী সমিতি প্রাঙ্গণে থমথমে অবস্থা বিরাজ করছে।আইনজীবীরা জানান, বৃহস্পতিবার রাতেই ভোট গণনার পক্ষে ছিলেন সম্পাদক প্রার্থী নাহিদ সুলতানা যুথী ও বিএনপির সমর্থিত প্যানেলের প্রার্থীরা। অপর দিকে আওয়ামী আইনজীবী পরিষদ সমর্থিত (সাদা) প্যানেলের সম্পাদক প্রার্থী শাহ মঞ্জুরুল হক শুক্রবার বেলা ৩টা থেকে ভোট গণনা চাচ্ছিলেন। এ বিষয়ে দুই পক্ষের আইনজীবীদের মধ্যে গভীর রাতে হট্টগোল হয। ভোরে একপর্যায়ে হট্টগোল ও মারামারির ঘটনাও ঘটে। সেখানে একজন সহকারী অ্যাটর্নি জেনারেলকে মারধর করা হয়। সামাজিক যোগাযোগমাধ্যমে ওই সহকারী অ্যাটর্নি জেনারেলকে মারধর করার ভিডিও ছড়িয়ে পড়ে।বুধ ও বৃহস্পতিবার এ নির্বাচনে মোট পাঁচ হাজার ৩১৯ জন আইনজীবী ভোট দিয়েছেন। বৃহস্পতিবার দ্বিতীয় দিনে ভোট দিয়েছেন দুই হাজার ৫৮জন আইনজীবী। আর বুধবার প্রথম দিনের ভোট দিয়েছেন তিন হাজার ২৬১ জন আইনজীবী। এ নির্বাচনে মোট ভোটার সংখ্যা সাত হাজার ৮৮৮ জন।
এ নির্বাচনে মূল প্রতিদ্বন্দ্বিতা হবে বঙ্গবন্ধু আওয়ামী আইনজীবী পরিষদ সমর্থিত সম্মিলিত আইনজীবী সমন্বয় পরিষদ (সাদা প্যানেল) এবং বিএনপি ও বাংলাদেশ জামায়াতে ইসলামী সমর্থিত জাতীয়তাবাদী আইনজীবী ঐক্য প্যানেলের (নীল প্যানেল) মধ্যে।নির্বাচনে বঙ্গবন্ধু আওয়ামী আইনজীবী পরিষদ সমর্থিত (সাদা) প্যানেলের প্রার্থীরা হলেন- সভাপতি পদে আবু সাঈদ সাগর, সম্পাদক শাহ মঞ্জুরুল হক, দু’জন সহসভাপতি পদে রমজান আলী শিকদার ও দেওয়ান মোহাম্মদ আবু ওবায়েদ হোসেন সেতু, কোষাধ্যক্ষ পদে মোহাম্মদ নুরুল হুদা আনসারী, দু’টি সহ-সম্পাদক পদে হুমায়ুন কবির ও হুমায়ুন কবির পল্লব। সাতটি সদস্য পদে সৌমিত্র সরদার রনী, মো: খালেকুজ্জামান ভূঁইয়া, রাশেদুল হক খোকন, মাহমুদা আফরোজ, বেলাল হোসেন শাহীন, খালেদ মোশাররফ রিপন, রায়হান রনী।জাতীয়তাবাদী আইনজীবী ঐক্য (নীল) প্যানেল থেকে মনোনীত প্রার্থীরা হলেন- সভাপতি পদে এ এম মাহবুব উদ্দিন খোকন, সম্পাদক পদে মো: রুহুল কুদ্দুস (কাজল), দু’জন সহসভাপতি পদে মো: হুমায়ুন কবির মঞ্জু ও সরকার তাহমিনা বেগম সন্ধ্যা, কোষাধ্যক্ষ পদে মো: রেজাউল করিম, দু’টি সহ-সম্পাদক পদে মাহফুজুর রহমান মিলন ও মো: আব্দুল করিম। সাতটি সদস্য পদে ফাতিমা আক্তার, সৈয়দ ফজলে এলাহি অভি, মো: শফিকুল ইসলাম শফিক, মো: রাসেল আহমেদ, মো: আশিকুজ্জামান নজরুল, মহিউদ্দিন হানিফ ও মো: ইব্রাহিম খলিল।এই দুই প্যানেলের বাইরে সভাপতি পদে ইউনুছ আলী আকন্দ এবং এম কে রহমানের প্রার্থী হয়েছেন। এ ছাড়া সম্পাদক পদে সাদা ও নীল প্যানেলের বাইরে নাহিদ সুলতানা যুথী ও ফরহাদ উদ্দিন আহমেদ ভূঁইয়ার প্রার্থী হয়েছেন। কোষাধ্যক্ষ পদে সাদা ও নীল প্যানেলের বাইরে সাইফুল ইসলাম প্রার্থী হয়েছেন।
 
",95.63509590023253,2.0
20180986,378,অর্থনীতি,"

আদানির বিদ্যুতের বকেয়া পাওনা ছাড়ে তোড়জোড়
৩ হাজার কোটি টাকা ভর্তুকি; ছাড় করতে বিদ্যুৎ বিভাগের চিঠি
","ভারতীয় কোম্পানি আদানি ও দেশীয় কয়লাভিত্তিক বিদ্যুৎখাতের ভর্তুকি পরিশোধে তিন হাজার কোটি টাকা ছাড় করার জন্য তোড়জোড় শুরু হয়েছে। এর অর্ধেক দেয়া হবে আদানি বিদ্যুৎকে আর বাকি অর্ধেক দেয়া হবে অন্যান্য কয়লাভিত্তিক বিদ্যুৎকেন্দ্রগুলোকে। এ বিষয়ে অর্থ মন্ত্রণালয়ের অর্থ বিভাগের সচিবের কাছে চিঠি দেয়া হয়েছে বিদ্যুৎ, জ্বালানি ও খনিজসম্পদ মন্ত্রণালয় থেকে।
বিদ্যুৎ বিভাগ সূত্রে জানা গেছে, নিরবচ্ছিন্ন বিদ্যুৎ সরবরাহ নিশ্চিত করতে সম্প্রতি বিদ্যুৎ মন্ত্রণালয় থেকে ২০২৩-২৪ অর্থবছরে সরকারের রাজস্ব বাজেটের আওতায় অর্থ বিভাগ থেকে বাংলাদেশ বিদ্যুৎ উন্নয়ন বোর্ডকে (বাবিউবো) বিদ্যুৎ ক্রয়-বিক্রয়ের ঘাটতি বাবদ ভর্তুকির অর্থ ছাড়ের জন্য অর্থ বিভাগে চিঠি দেয়া হয়েছে। এই টাকায় আদানি পাওয়ার (ঝাড়খন্ড) লিমিটেড এবং দেশীয় কয়লাভিত্তিক বিদ্যুৎকেন্দ্রের কয়লা আমদানির অপরিশোধিত বিল মেটানো হবে।
বাবিউবো সূত্রে জানা গেছে, বেসরকারি বিদ্যুৎ উৎপাদন কোম্পানিগুলোর স্থানীয় ঋণের বিপরীতে ১০ হাজার ৫৯৯ কোটি টাকা বন্ডের মাধ্যমে দেয়ার পর ২০২৪ সালের জানুয়ারি পর্যন্ত সরকারি ও বেসরকারি বিদ্যুৎ উৎপাদন কোম্পানি এবং আদানিসহ ভারত থেকে বিদ্যুৎ ক্রয় বাবদ মোট অপরিশোধিত বিলের পরিমাণ জমেছে ৪২ হাজার ৭০৭ কোটি টাকা। এ ছাড়াও সরকারি বিদ্যুৎ উৎপাদন কোম্পানি ও দেশীয় আমদানিনির্ভর কয়লাভিত্তিক বিদ্যুৎ উৎপাদন কোম্পানির ২০২৪ সালের জানুয়ারি মাস পর্যন্ত অপরিশোধিত বিলের পরিমাণ ১৬ হাজার ৭৯৯ কোটি ৮৩ লাখ টাকা।
জানা গেছে, পবিত্র রমজান, সেচ ও গ্রীষ্ম মৌসুমে নিরবচ্ছিন্ন বিদ্যুৎ সরবরাহের লক্ষ্যে জরুরিভিত্তিতে অপরিশোধিত বিল পরিশোধের জন্য ২০২৩-২৪ অর্থবছরের ভর্তুকির অবশিষ্ট অর্থ (৩৫,০০০-১৭,০০০) ১৭ হাজার ৭০১ কোটি টাকা ছাড় করা প্রয়োজন বলে বিদ্যুৎ বিভাগের চিঠিতে উল্লেখ করা হয়েছে। জরুরি ভিত্তিতে এই ১৭ হাজার ৭০১ কোটি টাকার মধ্যে আগামী মার্চ মাসের জন্য চার হাজার কোটি টাকা, এপ্রিল মাসের জন্য সাড়ে চার হাজার কোটি টাকা, মে মাসের জন্য সাড়ে চার হাজার কোটি টাকা এবং জুন মাসের জন্য চার হাজার ৭০১ কোটি টাকার প্রয়োজন হবে বলে জানানো হয়েছে।
জানা গেছে, ২০২৪ সালের মার্চ মাসের জন্য চার হাজার কোটি টাকা চাহিদার বিপরীতে আদানি পাওয়ার (ঝাড়খন্ড) লিমিটেডের পাওনা পরিশোধ করতে দেড় হাজার কোটি টাকা এবং দেশীয় কয়লাভিত্তিক বিদ্যুৎকেন্দ্রের কয়লা আমদানির অপরিশোধিত বিল পরিশোধের জন্য দেড় হাজার কোটি টাকা মিলিয়ে মোট তিন হাজার কোটি টাকা জরুরিভিত্তিতে ভর্তুকি হিসেবে ছাড় করার জন্য চিঠিতে উল্লেখ করা হয়েছে। এর আগে গত সেপ্টেম্বরে আদানি গ্রুপ তাদের ঝাড়খন্ড প্ল্যান্ট থেকে বাংলাদেশ সরকার কর্তৃক বিদ্যুৎ কেনার বিপরীতে ৩১ কোটি ডলার (৩,৫০০ কোটি টাকা) বকেয়া পরিশোধের জন্য চাপ দেয়। এ সময় বাংলাদেশ ইন্ডিপেনডেন্ট পাওয়ার প্রডিউসারস অ্যাসোসিয়েশন (বিআইপিপিএ) জানিয়েছিল, এর আগের মাসে কিছু অর্থ প্রদান করা সত্ত্বেও বাংলাদেশ পাওয়ার ডেভেলপমেন্ট বোর্ডের (বিপিডিবি) বর্তমানে প্রায় ১৮ হাজার কোটি টাকা (১.৬৩ বিলিয়ন ডলার) পাওনা জমে গেছে।
দেশের বিদ্যুৎ চাহিদা মেটাতে ভারতের আদানি গ্রুপের সাথে ২০১৭ সালে বিদ্যুৎ ক্রয় চুক্তি করে বিপিডিবি। চুক্তি অনুসারে কেন্দ্রটি থেকে ২৫ বছর বিদ্যুৎ কিনবে বাংলাদেশ। নিয়ম অনুযায়ী কেন্দ্রটির প্রথম ইউনিটের সিংক্রোনাইজিং থেকে শুরু করে বাণিজ্যিক উৎপাদনে (সিওডি) যাওয়ার আগ পর্যন্ত বিদ্যুৎ উৎপাদনের জ্বালানি ব্যয় বিপিডিবিকে দিতে হচ্ছে। তবে পরীক্ষামূলক উৎপাদন শুরুর আগেই এ বিদ্যুৎকেন্দ্রের জন্য আমদানি করা কয়লার যে দাম ধরা হয়েছিল, তা নিয়ে আপত্তি তোলে বিপিডিবি।
এ নিয়ে গত বছরের শুরুতেই আদানির প্রতিনিধিদলের সাথে দফায় দফায় আলোচনা হয়। পরবর্তী সময়ে আদানি পাওয়ারের পক্ষ থেকে বিপিডিবিকে জানানো হয়, পায়রা ও রামপাল কেন্দ্রের চেয়ে তাদের বিদ্যুতের দাম কম হবে।
আদানির বিদ্যুৎ সরবরাহ শুরু হওয়ার পরপরই, অভিযোগ করা হয়, বিপিডিবি তার ঝাড়খন্ড প্ল্যান্ট থেকে বিদ্যুৎ আমদানির জন্য আদানি পাওয়ারের সাথে পাওয়ার-পারচেজ চুক্তি (পিপিএ) সংশোধন চেয়েছিল। কিন্তু তাতে সম্মত হয়নি আদানি। পাওয়ার বোর্ড পিপিএতে একটি ‘ডিসকাউন্ট’ বিধান অন্তর্ভুক্ত করার আশা করছিল।
সাধারণত কয়লার আন্তর্জাতিক মূল্য গণনা করার সময় বেঞ্চমার্কিং নিউক্যাসল প্রাইস ইনডেক্সের পরিমাণ এবং ক্যালোরিফিক মান দিয়ে ট্যাগ করা হয়, যা একজন ক্রেতাকে বাল্ক মূল্যের ওপর ৫৫ শতাংশ পর্যন্ত ছাড় পেতে সক্ষম করে। আদানির চুক্তির ক্ষেত্রে এটি করা হয়নি।
এর আগে ট্রান্সপারেন্সি ইন্টারন্যাশনাল বাংলাদেশ (টিআইবি)ও চুক্তিটি পুনর্বিবেচনার আহ্বান জানিয়েছিল। টিআইবি সংশ্লিষ্ট খাতের বিশেষজ্ঞদের সম্পৃক্ত করে চুক্তির শর্তাবলির পুঙ্খানুপুঙ্খ বিশ্লেষণ, প্রযোজ্য ক্ষেত্রে সংশোধনী গঠন এবং প্রয়োজনে চুক্তি বাতিলের পরামর্শ দেয়।
গত বছর ফেব্রুয়ােিত গ্রাফট ওয়াচডগ তার ফেব্রুয়ারির বিবৃতিতে গভীর উদ্বেগ প্রকাশ করে বলে যে বিপিডিবি ‘বিতর্কিত’ আদানি পাওয়ারের কাছ থেকে ১,৬০০ মেগাওয়াট কেনার চুক্তি সম্পাদন করলে বাংলাদেশের বিদ্যুৎ খাত জিম্মি হতে পারে। অস্ট্রেলিয়াভিত্তিক আদানি ওয়াচসহ নির্ভরযোগ্য আন্তর্জাতিক উৎস দ্বারা প্রকাশিত তথ্যের দিকে ইঙ্গিত করে, টিআইবি বলে যে, গোড্ডা বিদ্যুৎকেন্দ্রে ব্যবহৃত কয়লা ইন্দোনেশিয়া ও অস্ট্রেলিয়ার আদানির মালিকানাধীন বিতর্কিত খনি থেকে আসবে। এমনকি কয়লা আদানি জাহাজ দ্বারা বহন করা হবে, যা আদানি-মালিকানাধীন বন্দরে আনলোড করা হবে এবং পরিবহন আদানি-মালিকানাধীন রেলওয়ে দ্বারা করা হবে। আবার উৎপাদিত বিদ্যুৎ আদানি দ্বারা নির্মিত ট্রান্সমিশন লাইনের মাধ্যমে পরিবহন করা হবে।
বিবৃতি অনুসারে, আদানির গোড্ডা প্রকল্পকে দেশী ও বিদেশী উদ্যোগ দ্বারা গৃহীত অন্য যেকোনো প্রকল্পের থেকে অগ্রহণযোগ্য উচ্চ হারে সক্ষমতা চার্জ দিতে হবে।
",85.27784229660072,3.0
20180271,295,রাজনীতি,"
সুপ্রিম কোর্ট বার 
সম্পাদকসহ ১০ পদে আওয়ামী লীগ, সভাপতিসহ ৪ পদে বিএনপি জয়ী
","সুপ্রিম কোর্ট আইনজীবী সমিতির ২০২৪-২৫ সালের নির্বাচনে সভাপতিসহ চারটি পদে বিএনপি সমর্থিত জাতীয়তাবাদী আইনজীবী ঐক্য (নীল) প্যানেলের প্রার্থীরা জয়ী হয়েছে।
অপরদিকে সম্পাদকসহ ১০টি পদে বঙ্গবন্ধু আওয়ামী আইনজীবী পরিষদ সমর্থিত (সাদা) প্যানেলের প্রার্থীরা জয়ী হয়েছে।
বিএনপি সমর্থিত নীল প্যানেল থেকে ব্যারিস্টার এ এম মাহবুব উদ্দিন খোকন সভাপতি নির্বাচিত হয়েছেন। এছাড়া সাতটি সদস্য পদের মধ্যে তিনটি সদস্য পদে বিএনপি সমর্থিত নীল প্যানেলের প্রার্থীরা জয়ী হয়েছেন।
অপরদিকে সম্পাদক পদে বঙ্গবন্ধু আওয়ামী আইনজীবী পরিষদ সমর্থিত (সাদা) প্যানেলের প্রার্থী শাহ মঞ্জুরুল হক জয়ী হয়েছে। এছাড়া সহ-সভাপতি, কোষাধ্যক্ষ ও সহ-সম্পাদক চারটি সদস্যসহ ১০টি পদে আওয়ামী লীগ সমর্থিত প্রার্থীরা জয়ী হয়েছেন।
শনিবার (৯ মার্চ) দিবাগত রাত সোয়া ১টার দিকে নির্বাচন পরিচালনা কমিটির আহ্বায়ক সিনিয়র আইনজীবী আবুল খায়ের এ ফলাফল ঘোষণা করেন।
এদিকে, ভোট গণনা নিয়ে মারামারি, হট্টগোল ও নানা নাটকীয়তার পর ব্যাপক পুলিশী নিরাপত্তার মধ্যে শনিবার বেলা ২টা ৫৫ মিনিট থেকে ভোট গণনা করা হয়। শনিবার রাত সাড়ে ৮টায় দিকে সম্পাদকীয় পদে ভোট গণনা শেষ হয়।
এছাড়া সাতটি সদস্য পদে ভোট গণনা শেষ হয় রাত ১১টার দিকে।
",84.33844557352035,4.0
20180593,331,অর্থনীতি,"

মিরসরাইয়ে শিল্পকারখানা-বিপণিবিতান ও আবাসিক ভবনে ফায়ার সেফটি নেই
বাণিজ্যিক ভবনে রয়েছে হোটেল ও রেস্টুরেন্ট
","চট্টগ্রামের মিরসরাইয়ে অধিকাংশ মিল-কলকারখানা, বিপণি বিতান ও আবাসিক ভবনে অগ্নিনির্বাপক ব্যবস্থা নেই। মাঝে মাঝে উপজেলা প্রশাসনের পক্ষ থেকে এসব প্রতিষ্ঠানে অভিযান পরিচালনা করা হলেও সেন্ট্রাল অগ্নিনির্বাপক ব্যবস্থা রাখেনি অনেকেই। সম্প্রতি রাজধানীর বেইলী রোডে ও চট্টগ্রামের কর্ণফুলীতে এস আলম গ্রুপের চিনির কারখানায় ভয়াবহ অগ্নিকাণ্ডের ঘটনা ঘটেছে। স্থানীয় প্রশাসন বলছে, তারা খুব শিগগিরই চালু শিল্পকারখানাগুলোর অগ্নিনির্বাপক ব্যবস্থা তদারকি করতে মাঠে নামবেন।জানা গেছে, গত বছর মিরসরাই উপজেলা নির্বাহী কর্মকর্তা মাহফুজা জেরিন প্যারাগন গ্রুপের প্রতিষ্ঠান চিটাগাং ফিড মিলকে দুই লাখ টাকা জরিমানা এবং দুই মাসের মধ্যে ফায়ার সার্ভিস অধিদফতর কর্তৃক প্রেরিত সেন্ট্রাল অগ্নিনির্বাপক ব্যবস্থার সব শর্ত পূরণের নির্দেশ দেন।সরেজমিন উপজেলার বিভিন্ন বিপণি বিতান ঘুরে দেখা গেছে, মার্কেটগুলোতে নেই নিজস্ব কোনো অগ্নিনির্বাপক ব্যবস্থা। বাণিজ্যিক ভবনে গড়ে তোলা হয়েছে হোটেল ও রেস্টুরেন্ট। যেখানে সিলিন্ডার গ্যাস ব্যবহার করে খাবার রান্না করা হচ্ছে। ফলে অগ্নিকাণ্ডের সূত্রপাত হলে পুরো বিপণি বিতানে আগুন ছড়িয়ে পড়ার আশঙ্কা রয়েছে। বিভিন্ন রেস্টুরেন্ট, ডায়াগনস্টিক সেন্টার, হাসপাতাল, পেট্রল পাম্পে ফায়ার এক্সটিংসার লাগানো থাকলেও সেগুলোর অধিকাংশই মেয়াদোত্তীর্ণ। উপজেলাতে কী পরিমাণ আবাসিক ভবন ও বিপণি বিতান অগ্নিঝুঁকিতে আছে তারও নির্দিষ্ট কোনো পরিসংখ্যান নেই ফায়ার সার্ভিস স্টেশনে।
মিরসরাই ফায়ার সার্ভিস ও সিভিল ডিফেন্স স্টেশন সূত্র জানায়, বারইয়ারহাট পৌরসভার অনেক মার্কেট ঝুঁকিপূর্ণ। পৌরসভার ওই অংশে অগ্নিনির্বাপণের জন্য কোনো পুকুর বা পানির উৎস না থাকাতে সেগুলোতে আগুন লাগলে ঢাকা-চট্টগ্রাম মহাসড়ক কিংবা রেলপথের যেকোনো একটি পথ বন্ধ করে দিতে হবে। অগ্নিনির্বাপণের জন্য প্রত্যেকটি বাণিজ্যিক ভবনে নিজস্ব ফায়ার সেফটি প্ল্যান থাকার কথা থাকলেও বারইয়ারহাট পৌর এলাকার ভবনগুলোতে সে ব্যবস্থা নেই। নাম প্রকাশ না করার শর্তে কিছু ব্যবসায়ী জানান, হাসপাতাল, ডায়াগনস্টিক সেন্টার, হোটেল-সহ বিভিন্ন ব্যবসার ক্ষেত্রে ফায়ার সার্ভিসের লাইসেন্স বাধ্যতামূলক করার ফলে অনেকে লাইসেন্সের জন্য আবেদন করে হয়রানির শিকার হচ্ছেন। মিরসরাইয়ে ফায়ার সার্ভিসের স্টেশন থাকার পরও লাইসেন্সের সার্বিক কার্যক্রম পরিচালিত হয় ফায়ার সার্ভিস স্টেশনের আগ্রাবাদ অফিস থেকে। সেখানে লাইসেন্স আবেদনের পর তদন্তের নামে অতিরিক্ত টাকার জন্য হয়রানি করা হয়। ফায়ার সার্ভিস ও সিভিল ডিফেন্স স্টেশন মিরসরাইয়ের স্টেশন কর্মকর্তা ইমাম হোসেন পাটোয়ারী বলেন, গত বছর কয়েকটি প্রতিষ্ঠানে ফায়ার সেফটি না থাকায় জরিমানা করা এবং ফায়ার সেফটি রাখার নির্দেশনা দেয়া হয়। তিনি আরো বলেন, লাইসেন্সের আবেদনের প্রাথমিক কাজ আমরাই করি। পরবর্তী সময়ে মূল কাজ আমাদের আগ্রাবাদ অফিসের ইন্সপেক্টররা করেন। লাইসেন্স প্রদানের ক্ষেত্রে হয়রানির বিষয়টি তিনি অস্বীকার করেন। মিরসরাই উপজেলা সহকারী কমিশনার (ভূমি) মিজানুর রহমান বলেন, মিলকারখানা, বিপণি বিতান ও আবাসিক ভবনে অগ্নিনির্বাপক ব্যবস্থা খুবই জরুরি। আমরা অনেক প্রতিষ্ঠানকে সতর্ক করেছি। খুব শিগগিরই অগ্নিনির্বাপক ব্যবস্থার বিষয়ে অভিযান পরিচালনা করা হবে।
 
",83.1373493433616,5.0
20046665,82,রাজনীতি,দেশ ও দেশের অর্থে কেনা প্রতিটি জিনিসের যত্ন নিতে কোস্ট গার্ডের প্রতি আহ্বান প্রধানমন্ত্রীর,"কোস্ট গার্ডকে ত্রিমাত্রিক বাহিনী হিসেবে গড়ে তোলা হবে বলে জানিয়েছেন প্রধানমন্ত্রী শেখ হাসিনা। সেই সঙ্গে দেশ ও দেশের অর্থে কেনা প্রতিটি জিনিসের যত্ন নিতে কোস্ট গার্ডের প্রতি আহ্বান জানিয়েছেন তিনি। রোববার সকালে কোস্ট গার্ডের ২৯তম প্রতিষ্ঠাবার্ষিকীর অনুষ্ঠানে সরকারপ্রধান এ কথা বলেন।প্রধানমন্ত্রী বলেন, সমুদ্রসীমা আইন জাতির পিতাই প্রথম করেছিলেন। ’৭৫-এর হত্যাকাণ্ডের পর দায়িত্বে আসা কোনো সরকারই কোনো উদ্যোগ নেয়নি। সমুদ্রে বাংলাদেশ নিজস্ব সীমানার মালিক হয়েছে। মিয়ানমার ও ভারতের সঙ্গে বন্ধুত্বপূর্ণ সম্পর্ক রেখে এটি সম্ভব করেছে আওয়ামী লীগ সরকার।
শেখ হাসিনা বলেন, নতুন দুটি জাহাজ ও হেলিকপ্টার যুক্ত হচ্ছে কোস্ট গার্ডে। যুক্ত হবে আধুনিক মেরিটাইম সার্ভিল্যান্স সিস্টেম। অচিরেই ত্রিমাত্রিক বাহিনী হতে চলেছে বাংলাদেশ কোস্ট গার্ড।
এর আগে সকাল সোয়া ১০টার দিকে শেরেবাংলা নগরে কোস্ট গার্ড সদর দপ্তরে ভি-স্যাটনেট যোগাযোগ ব্যবস্থা ছাড়াও নবনির্মিত পাঁচটি স্টেশন ও একটি আউটপোস্টের উদ্বোধন করেন প্রধানমন্ত্রী। তারও আগে সকাল ১০টার দিকে কোস্ট গার্ডের ২৯তম প্রতিষ্ঠাবার্ষিকী উদযাপন ও পদক প্রদান অনুষ্ঠানে অংশ নিতে বাহিনীটির সদর দপ্তরে পৌঁছান সরকারপ্রধান। পরে বীরত্ব ও সাহসিকতাপূর্ণ কাজের জন্য কোস্ট গার্ডের কর্মকর্তা, নাবিক ও অসামরিক ব্যক্তিদের হাতে পদক তুলে দেন।",82.3611595590749,6.0
20181892,497,রাজনীতি,"

করিমগঞ্জে বিলের মাটি অবৈধভাবে বিক্রি পাশের জমি ধসে পড়ার আশঙ্কা
","কিশোরগঞ্জের করিমগঞ্জ উপজেলায় নলী-আকর্মা (ফালিয়া বিল) বিল থেকে অবৈধভাবে মাটি তুলে বিক্রি করে দিচ্ছে ইজারাদারেরা। সরকারের কাছ থেকে কোনো অনুমতি না নিয়েই সবার চোখের সামনে তারা অবৈধ এ কাজ করে যাচ্ছেন। এতে ভাঙনের ঝুঁকিতে পড়েছে বিল পাড়ের শত শত ফসলি জমি। উপজেলার গুণধর ইউনিয়নের সুলতাননগর গ্রামের পেছনে ওই বিলটির অবস্থান।কৃষকদের অভিযোগ, কোনো নিয়মনীতির তোয়াক্কা না করেই বিলের মাটি ড্রেজার দিয়ে তুলে বিক্রি করা হচ্ছে। হিসাব ছাড়া গভীর করা হচ্ছে বিলের তলদেশ। এতে বিলের তো ক্ষতি হচ্ছেই, পাশের জমিও বিলের সাথে বিলীন হওয়ার আশঙ্কা দেখা দিয়েছে। অবৈধভাবে মাটি উত্তোলন প্রসঙ্গে গত ২৮ ফেব্রুয়ারি কিশোরগঞ্জের জেলা প্রশাসক বরাবরে এলাকাবাসীর পক্ষে আবেদন দেয়া হলেও এ বিষয়ে কার্যকর কোনো ব্যবস্থা নেয়া হয়নি বলে কৃষকদের অভিযোগ।গত বৃহস্পতিবার দুপুরে বিলটিতে সরেজমিনে দেখা যায়, শ্যালো ইঞ্জিন চালিত খনন যন্ত্র (ড্রেজার) দিয়ে বিল থেকে বালু ও মাটি তোলা হচ্ছে। এসব বালু-মাটি লম্বা পাইপে করে প্রায় আধা কিলোমিটার দূরের সুধী গ্রামে নেয়া হচ্ছে। সুধী গ্রামে গিয়ে দেখা যায়, বিলের বালু-মাটি দিয়ে বিশাল এক ফসলি জমি ভরাট করে উঁচু করা হচ্ছে। উঁচু জায়গায় বাড়ি করবেন সুলতাননগর পূর্ব পাড়া গ্রামের মতিউর রহমানের ছেলে আল আমিন। তিনি কিনেছেন বিলের মাটি। সেখানে মাটি সমান করছেন তিন-চারজন শ্রমিক। কথা হয় শ্রমিক হাসান আলী ও হযরত আলীর সাথে। তারা বলেন, গত ২৫ দিন ধরে এই নলী-আকর্মা (ফালিয়া বিল) বিলে মাটি তোলার কাজ করছেন তারা। যে ড্রেজার মেশিন নিয়ে কাজ করছেন এটির মালিক করিমগঞ্জের ভূষারকান্দা গ্রামের নজরুল ইসলাম মেম্বার।
আল আমিন বলেন, তিনি ড্রেজার মালিকের কাছ থেকে প্রতি ফুট বালু-মাটি সাড়ে পাঁচ টাকা করে কিনছেন। এ পর্যন্ত তিনি ১২ লাখ টাকার মাটি কিনেছেন বলে জানান। এলাকাবাসী ও বিলপাড়ের কৃষকেরা জানান, বিলের ইজারাদার গুণধর বাটুয়ারগোপ গ্রামের নজরুল ইসলাম ও তার অংশীদার উজান বরাটিয়া ছনকান্দা গ্রামের মোজাম্মেল হক মূলত ড্রেজার মালিকের কাছে এসব মাটি বিক্রি করছেন।সুলতাননগর গ্রামের অনেকেই জানান, এক মাস ধরে ড্রেজার মেশিন দিয়ে রাতদিন সমানে মাটি কাটা হচ্ছে। মাটির অবৈধ এ ব্যবসায় বিলের ইজারাদার নজরুল ইসলাম ও মোজাম্মেলের সাথে এলাকার কিছু প্রভাবশালী ব্যক্তিও জড়িত আছে বলে জানান তারা।
সুলতাননগর গ্রামের কৃষক লিয়াকত আলী (৪৫) বলেন, গত ২৮ ফেব্রুয়ারি ডিসির কাছে এই অবৈধ মাটি কাটা বন্ধের জন্য এলাকাবাসীর পক্ষ থেকে আবেদন করা হয়। এর সপ্তাহখানেক আগে করিমগঞ্জের এসিল্যান্ডের কাছে আবেদন করা হয়েছিল। কিন্তু কোনো ব্যবস্থা নেয়া হয়নি।সুলতাননগর গ্রামের কৃষক মতিউর রহমান ভূঁইয়া বলেন, বিল থেকে মাটি কাটা বন্ধ হোক, এটা বিলপাড়ের কৃষকদের দাবি। যেভাবে মাটি কাটা হচ্ছে, সামনের বর্ষায় পানি আসার সাথে সাথেই বিলের পার ভেঙে পড়বে। পার ভেঙে গেলে বিলের আশপাশের জমি ঝুঁকির মুখে পড়বে। এ ছাড়া এভাবে মাটি বিক্রি করায় প্রাকৃতিক বিল নষ্ট হয়ে যাবে। একই অভিযোগ করেন সুলতাননগর গ্রামের দ্বীন ইসলাম (৩৫), হোসেন আলী (৭৫), আব্দুল আউয়াল (৫০), বুরহান উদ্দিন (৪২) ও মঞ্জিল মিয়াসহ (৫২) অন্য কৃষকদেরও।
জানা গেছে, বাটুয়ারগোপ মৎস্যজীবী সমবায় সমিতির নামে মাছ চাষের জন্য জলমহাল হিসেবে ‘ফালিয়া’ বিলকে ‘নলী-আকর্মা’ নাম দিয়ে ছয় বছরের জন্য সরকারের কাছ থেকে ইজারা নেয়া হয়। সমিতির সভাপতি নজরুল ইসলাম নয়া দিগন্তকে বলেন, বিলে মাটি তোলার বিষয়ে সরকারের কাছ থেকে কোনো অনুমতি নিইনি। তবে এখন মাটি কাটার বিষয়টি প্রশাসন জানে। আমরা সরকারের কাছ থেকে একটা প্রজেক্ট চেয়েছিলাম বিল খননের। মঞ্জুর করেনি। কিন্তু আমাদের মাছ চাষের জন্য, বিশেষ করে রেণু পোনা ছাড়ার জন্য বিলটা গভীর করা জরুরি। তাই ড্রেজার লাগিয়েছি। এ বিষয়ে করিমগঞ্জ উপজেলা নির্বাহী কর্মকর্তা ফারহানা আলী নয়া দিগন্তকে বলেন, বিল থেকে মাটি কেটে নেওয়ার বিষয়ে কোনো অভিযোগ আমার কাছে আসেনি। বিষয়টি আমি খোঁজ নিয়ে দেখছি। অভিযোগের সত্যতা পেলে দায়ী ব্যক্তিদের বিরুদ্ধে আইনানুগ ব্যবস্থা নেওয়া হবে। মাটি কাটার ফলে কৃষিজমি ঝুঁকিতে পড়লে তা কোনোভাবেই মেনে নেয়া হবে না।
",81.85215623351704,7.0
20180871,364,রাজনীতি,"
	জামায়াতের নির্বাহী পরিষদের সভা 
রমজানের আগেই ডা: শফিকুর রহমানসহ রাজবন্দীদের মুক্তি দিন
","রমজানের পবিত্রতা বজায় রাখার জন্য সরকার ও দেশবাসীর প্রতি আহ্বান জানিয়েছে জামায়াত ইসলামী। দলটির কেন্দ্রীয় নির্বাহী পরিষদের গতকালের এক বৈঠকে এ আহ্বান জানান নেতারা। ভারপ্রাপ্ত আমির ও সাবেক এমপি অধ্যাপক মুজিবুর রহমানের সভাপতিত্বে অনুষ্ঠিত বৈঠকে পবিত্র মাহে রমজানকে স্বাগত জানিয়ে এক প্রস্তাবে বলা হয়, এমনি এক দুঃসময়ে জাতি পবিত্র সিয়াম সাধনা করতে যাচ্ছে যখন দেশে চলছে স্বৈরাচারী দুঃশাসন, গ্রেফতার, জুলুম ও নির্যাতন। জামায়াতের আমির ডা: শফিকুর রহমানসহ বহু নেতাকর্মীকে সরকার অন্যায়ভাবে জেলে আটক করে রেখে তাদের ওপর জুলুম-নির্যাতন চালিয়ে তাদের অন্যায়ভাবে কষ্ট দেয়া হচ্ছে। পবিত্র রমজানের প্রতি শ্রদ্ধা প্রদর্শন করে জামায়াতের আমির ডা: শফিকুর রহমানসহ বিরোধী দলের সব রাজবন্দীকে অবিলম্বে মুক্তি দিয়ে মুক্ত পরিবেশে সিয়াম সাধনার সুযোগ দেয়ার জন্য জামায়াতের কেন্দ্রীয় নির্বাহী পরিষদ সরকারের কাছে জোর দাবি জানাচ্ছে। গভীর উদ্বেগ ও উৎকণ্ঠার সাথে আরো বলা হয়, চাল, ডাল, ছোলা, চিনি, মাছ, গোশত, তরি-তরকারির দাম সরকারি দলের ব্যবসায়ীরা সিন্ডিকেট করে এতটাই অস্বাভাবিকভাবে বৃদ্ধি করেছে যে, তা দরিদ্র জনগণের ক্রয়ক্ষমতার বাইরে চলে গেছে। ফলে দরিদ্র লোকদের একবেলা পেট ভরে খাবার জুটছে না। এ অবস্থায় রমজানের সিয়াম পালন করা তাদের জন্য খুবই কঠিন হবে। এক কেজি চালের দাম প্রকার ভেদে ৬০ থেকে ৯৫ টাকা, সয়াবিন তেল ১৬৮ থেকে ১৭২ টাকা, রুই মাছ ৩৫০ থেকে ৪৫০ টাকা, গরুর গোশত ৭৫০ টাকা থেকে ৮০০ টাকা, খাসির গোশত এক হাজার ১০০ টাকা থেকে এক হাজার ২০০ টাকা। ইফতার-সামগ্রী খেজুর প্রকার ভেদে ৪০০ টাকা থেকে এক হাজার টাকা পর্যন্ত, মুরগি ৩৮০ টাকা থেকে ৩৫০ টাকা, বেগুন ৭০-৮০ টাকা, পেঁয়াজ ১০০ টাকা থেকে ১২০ টাকা। ছোলা ১১০ থেকে ১২০ টাকা, মসুর ডাল ১২০ টাকা থেকে ১৪০ টাকা করে বিক্রয় হচ্ছে। এ অবস্থায় দরিদ্র মানুষ কিভাবে রমজান পালন করবে? তারা কিভাবে ইফতার কিনবে? এ অবস্থা থেকে পরিত্রাণের ব্যাপারে সরকারের কোনো মাথাব্যথা নেই। কারণ বর্তমান সরকার দীর্ঘ ১৫ বছর ধরে অবৈধভাবে বিনা ভোটে ক্ষমতায় আছে।জামায়াতের কেন্দ্রীয় নির্বাহী পরিষদ উদ্বেগের সাথে আরো লক্ষ করছে, দেশে ঘুষ, দুর্নীতি, চুরি, ডাকাতি, ধর্ষণ, নির্যাতন, মাদকাসক্তি ও বেহায়াপনা দ্রুত গতিতে সমাজের সর্বস্তরে ছড়িয়ে পড়েছে। জনগণ যাতে একটি পবিত্র পরিবেশে সিয়াম পালন করতে পারে সেই লক্ষ্যে ঘুষ, দুর্নীতি, নারী নির্যাতন, নারী ধর্ষণ, মাদকাসক্তি ও বেহায়াপনা বন্ধ এবং দিনের বেলা হোটেল ও রেস্তোরাঁ বন্ধ রাখার উদ্দেশ্যে কঠোর পদক্ষেপ গ্রহণ এবং দ্রব্যমূল্য ও ইফতার-সামগ্রী জনগণের ক্রয়ক্ষমতার মধ্যে নিয়ে আসার আহ্বান জানান নেতারা।
ঢাকা মহানগরী দক্ষিণ : জামায়াতে ইসলামী কেন্দ্রীয় নির্বাহী পরিষদ সদস্য ও ঢাকা মহানগরী দক্ষিণের আমির নূরুল ইসলাম বুলবুল বলেছেন, ভোটারবিহীন এই অবৈধ সরকার নিত্যপ্রয়োজনীয় দ্রব্যের মূল্য বৃদ্ধি করে রোজাদারদের জীবন বিপর্যস্ত করে তুলেছে। সারা বিশ্বের মুসলিম দেশগুলোর সরকার তার জনগণ যেন সুন্দরভাবে সাহরি ও ইফতার করতে পারে সে জন্য নিত্যপ্রয়োজনীয় দ্রব্যের মূল্যহ্রাস করেছে। কিন্তু বাংলাদেশের মানুষের জন্য দুর্ভাগ্য, এ দেশের সরকারদলীয় লোকদের সিন্ডিকেটের মাধ্যমে বাজারে পণ্যের দাম বাড়িয়ে দিয়ে জনজীবনকে অস্বস্তিতে ফেলে দিয়েছে। এমনকি ইসলামে নিষিদ্ধ মদের শুল্ক প্রত্যাহার করেছে অপর দিকে ইফতারে সবচেয়ে বেশি প্রচলিত খেজুরের দাম বাড়িয়ে দিয়েছে। আওয়ামী সরকার জনগণের সমর্থনে বা ভোটে রাষ্ট্রক্ষমতায় আসেনি। ফলে এ দেশের মানুষের প্রতি তাদের কোনো দায়বদ্ধতা নেই। এই পরিস্থিতিতে একটি দায়িত্বশীল সংগঠন হিসেবে জামায়াতে ইসলামী এ দেশের অসহায় মানুষের পাশে এসে দাঁড়িয়েছে। সুন্দরভাবে সিয়াম পালনের জন্য আমাদের সীমিত সামর্থ্যরে আলোকে সাহরি ও ইফতারের ফুড প্যাকেট আমরা তাদের হাতে তুলে দিচ্ছি। তিনি দেশে চলমান নিত্যপণ্যের ঊর্ধ্বগতিতে নিম্ন-মধ্যম আয়ের মানুষের পাশে সহযোগিতার হাত প্রসারিত করার জন্য সামর্থ্যবানদের প্রতি আহ্বান জানান।জামায়াতে ইসলামী ঢাকা মহানগরী দক্ষিণের যাত্রাবাড়ী উত্তর থানার উদ্যোগে সুবিধাবঞ্চিত মানুষের মাঝে সাহরি ও ইফতারির ফুড প্যাকেট বিতরণ অনুষ্ঠানে প্রধান অতিথির বক্তব্যে তিনি এ কথা বলেন। ঢাকা মহানগরী দক্ষিণের মজলিসে শূরা সদস্য ও যাত্রাবাড়ী উত্তর থানা আমির মাওলানা জাকির হোসেনের সভাপতিত্বে ও থানা সেক্রেটারি মো: রাসেল মাহমুদের সঞ্চালনায় বিশেষ অতিথি ছিলেন- কেন্দ্রীয় মজলিসে শূরা সদস্য ও ঢাকা মহানগরী দক্ষিণের কর্মপরিষদ সদস্য ড. মোবারক হোসেন, ঢাকা মহানগরী দক্ষিণের কর্মপরিষদ সদস্য মো: হাফিজুর রহমান, ঢাকা মহানগরী দক্ষিণের মজলিসে শূরা সদস্য আব্দুর রহীম জীবন প্রমুখ।
 
",80.4333725438446,8.0
20046654,71,রাজনীতি,নেপাল-বাংলাদেশ সম্পর্কের ভিত্তি বন্ধুত্ব ও পারস্পরিক সম্মান: লে. জেনারেল শামীম,"সশস্ত্র বাহিনী বিভাগের (এএফডি) প্রিন্সিপাল স্টাফ অফিসার (পিএসও), বাংলাদেশ সেনাবাহিনীর লেফটেন্যান্ট জেনারেল মিজানুর রহমান শামীম বলেছেন, স্বাধীনতার পরপর যে কয়েকটি দেশ বাংলাদেশকে স্বীকৃতি দিয়েছিল সেগুলোর মধ্যে নেপাল অন্যতম। বন্ধুত্ব এবং পরস্পরের প্রতি সম্মান প্রদর্শন নেপাল-বাংলাদেশ সম্পর্কের ভিত্তি।
নেপালের ২৬১তম সেনাদিবস উপলক্ষে শনিবার (১০ মার্চ) ঢাকাস্থ নেপাল দূতাবাস আয়োজিত এক অনুষ্ঠানে প্রধান অতিথির বক্তব্যে তিনি এমন মন্তব্য করেছেন। অনুষ্ঠানে ঢাকায় নিযুক্ত নেপালের রাষ্ট্রদূত ঘনশ্যাম ভাণ্ডারি এবং দূতাবাসের সামরিক অ্যাটাশে কর্নেল অঞ্জন কেশার খেত্রী বক্তব্য রাখেন।
রাষ্ট্রদূত ঘনশ্যাম ভাণ্ডারি অতিথিদের স্বাগত জানিয়ে বলেন, নেপালি সেনাবাহিনী নেপালের জনগণের প্রতি দৃঢ় আনুগত্য এবং ভক্তিসহ একটি সংগঠন। এটি সাহস, নির্ভিকতা, উৎসর্গ এবং সংকল্পের একটি মূর্ত প্রতীক। নেপালের সার্বভৌমত্ব এবং আঞ্চলিক অখণ্ডতা সুরক্ষার জন্য এটি গুরুত্বপূর্ণ ভূমিকা পালন করছে। এটি পারস্পরিক আস্থা, শ্রদ্ধা এবং সহযোগিতার নীতিগত দৃষ্টিভঙ্গির মাধ্যমে নেপাল-বাংলাদেশ সম্পর্ক আরও উন্নত করছে।
রাষ্ট্রদূত আশাবাদ ব্যক্ত করে বলেন, আমি আত্মবিশ্বাসী যে, নেপাল সেনাদিবস আমাদের দুই দেশের সশস্ত্র বাহিনীর মধ্যে শক্তিশালী বন্ধন তৈরিকরার জন্য অগ্রণী ভূমিকা পালন করবে।
কর্নেল অঞ্জন কেশার খেত্রী বলেন, ২০২৪ সালের ০৫ মার্চ পর্যন্ত হিসেবে জাতিসংঘ শান্তিরক্ষী বাহিনীতে চতুর্থ সর্বোচ্চ সৈন্য রয়েছে নেপালের। তিনি মিরপুরের ডিফেন্স সার্ভিসেস কমান্ড অ্যান্ড স্টাফ কলেজে নিজের অতীত স্মৃতিচারণা করেন।
অনুষ্ঠানে বাংলাদেশ সশস্ত্র বাহিনীর ঊর্ধ্বতন কর্মকর্তাবৃন্দ; ঢাকায় নিযুক্ত ভারত, যুক্তরাজ্য ও অস্ট্রেলিয়ার হাইকমিশনার; চীন, রাশিয়া ও জাপানের রাষ্ট্রদূত ছাড়াও ঢাকাস্থ বিভিন্ন বিদেশি দূতাবাসের সামরিক অ্যাটাশেরা অংশগ্রহণ করেন।",80.35001186096747,9.0
20180693,344,রাজনীতি,"

মসজিদের শান্তির পরিবেশ সমাজে চালু হলে দেশে অশান্তি থাকবে না -মাওলানা মুজিবুর রহমান হামিদী 
","বাংলাদেশ খেলাফত আন্দোলনের কেন্দ্রীয় নায়েবে আমির মাওলানা মুজিবুর রহমান হামিদী বলেছেন, মসজিদের শান্তির পরিবেশ সমাজে চালু হলে দেশে হানাহানি মারামারি ও অশান্তি থাকবে না।ব্রাহ্মণবাড়িয়া বড়াইলে বায়তুল মালেক জামে মসজিদের শুভ উদ্বোধন উপলক্ষে আয়োজিত দোয়া মাহফিলে তিনি এ কথা বলেন। আসরের নামাজ জামাতে আদায় ও দোয়ার মাধ্যমে মসজিদ উদ্বোধন করা হয়। হাজী মুতিউর রহমান হামিদীর সভাপতিত্বে অনুষ্ঠিত মাহফিলে আরো আলোচনা করেন, ডক্টর মুফতি শাব্বির আহমদ ভূঞা, হাফেজ মাওলানা ইব্রাহিম খলিল, বড়াইল ইউনিয়ন পরিষদের চেয়ারম্যান মো: জাকির হোসেন, মাওলানা মুহসিনুল করিম হারুনী, মুফতি জাকির হোসাইন, হাফেজ আলমগীর হোসাইন, মাওলানা মোশাররফ হোসেন প্রমুখ। পরিচালনা করেন মুহাম্মাদ মুনির হোসেন। মাওলানা মুজিবুর রহমান হামিদী বলেন, মসজিদ আল্লাহ তায়ালার ঘর। মসজিদে নামাজ, জিকির ও ইবাদত হয়। আল্লাহর বড়ত্ব ও মহিমার বর্ণনা হয়। তার তাওহিদ ও রুবুবিয়াতের আলোচনা হয়। মসজিদ আল্লাহ তায়ালার সবচেয়ে প্রিয় স্থান এবং দিনরাত তার রহমত নাজিলের স্থান। হাদিসের ভাষায়- ‘আল্লাহর কাছে সবচেয়ে পছন্দনীয় স্থান মসজিদ আর সবচেয়ে নিকৃষ্ট স্থান বাজার।’ মসজিদের সাথে গভীর সম্পর্ক হলেই মানুষের কল্যাণ হবে। মসজিদের সাথে সম্পর্ক স্থাপন অর্থ আত্মিক প্রশান্তি লাভ, আল্লাহর নৈকট্য অর্জন ও ঈমান-আমল উন্নত করার এক পবিত্র ও বরকতময় উপায়। মুমিনের কর্তব্য, মসজিদের সাথে সুসম্পর্ক গড়ে তোলা এবং একে জ্ঞান, হেদায়েতের পথ ও ইহ ও পারলৌকিক সফলতার কেন্দ্র মনে করা। মসজিদের সাথে সম্পর্ক ঈমানের অংশ। বিজ্ঞপ্তি।
 
 
",80.24809214159117,10.0
20180724,348,শিক্ষা,"
 	দুর্নীতিবিরোধী মুট কোর্ট প্রতিযোগিতা  
চ্যাম্পিয়ন ঢাকা বিশ্ববিদ্যালয় ও রানার-আপ স্টেট ইউনিভার্সিটি অব বাংলাদেশ
","ট্রান্সপারেন্সি ইন্টারন্যাশনাল বাংলাদেশ (টিআইবি) ও ঢাকা বিশ্ববিদ্যালয়ের আইন অনুষদের ঢাকা বিশ্ববিদ্যালয় মুট কোর্ট সোসাইটি (ডিইউএমসিএস) এর যৌথ উদ্যোগে আয়োজিত ‘৩য় টিআইবি-ডিইউএমসিএস দুর্নীতিবিরোধী মুট কোর্ট প্রতিযোগিতা ২০২৩’- এর চ্যাম্পিয়ন হয়েছে ঢাকা বিশ্ববিদ্যালয়। রানার-আপ হয়েছে স্টেট ইউনিভার্সিটি অব বাংলাদেশ। দেশে বিদ্যমান দুর্নীতিবিরোধী আইনসংশ্লিষ্ট বিষয় সম্পর্কে আইন বিভাগের শিক্ষার্থীদের জ্ঞান ও সচেতনতা বৃদ্ধির উদ্দেশ্যে এই প্রতিযোগিতার আয়োজন করা হয়। সারা দেশের ২০টি বিশ্ববিদ্যালয়ের আইন বিভাগের শিক্ষার্থীদের প্রাণবন্ত যুক্তি-তর্ক উপস্থাপনার মধ্য দিয়ে এ প্রতিযোগিতার সমাপ্তি ঘটে।গত ৬ মার্চ তিন দিনব্যাপী এই প্রতিযোগিতাটির উদ্বোধনী অনুষ্ঠান ঢাকা বিশ্ববিদ্যালয়ের আইন অনুষদের মিলনায়তন কক্ষে অনুষ্ঠিত হয়। প্রতিযোগিতার চূড়ান্ত পর্ব, পুরস্কার বিতরণী ও সমাপনী অনুষ্ঠান ৮ ও ৯ মার্চ ধানমন্ডির মাইডাস সেন্টারে অনুষ্ঠিত হয়। তৃতীয়বারের মতো আয়োজিত জাতীয় পর্যায়ের মুট কোর্ট প্রতিযোগিতায় আইনের শিক্ষার্থী ও প্রশিক্ষকসহ প্রায় ৮০ জন অংশগ্রহণ করেন।প্রতিযোগিতায় বেস্ট ওরালিস্ট পুরস্কার অর্জন করেন ঢাকা বিশ্ববিদ্যালয়ের রাফিদ আজাদ সৌমিক, দ্বিতীয় একই দলের ঐশী রহমান এবং তৃতীয় স্টেট ইউনিভার্সিটি অব বাংলাদেশের আনিকা তাবাসসুম হক। এ ছাড়া, স্পিরিট অব টিআইবি পুরস্কার অর্জন করেছে ঢাকা বিশ্ববিদ্যালয়, বেস্ট নিউ টিম পুরস্কার অর্জন করেছে ইস্ট ওয়েস্ট ইউনিভার্সিটি। বেস্ট মেমোরিয়াল ক্যাটাগরিতে প্রথম স্থান অধিকার করেছে উত্তরা বিশ^বিদ্যালয়, দ্বিতীয় ঢাকা বিশ^বিদ্যালয় ও তৃতীয় অবস্থানে জগন্নাথ বিশ্ববিদ্যালয়। বিজ্ঞপ্তি।
",79.84513129748572,11.0
20181603,458,রাজনীতি,"

রমজানে দ্রব্যমূল্য নিয়ন্ত্রণ ও পবিত্রতা রক্ষার দাবিতে জামায়াতের বিক্ষোভ মিছিল ও সমাবেশ
","রমজানে দ্রব্যমূল্য নিয়ন্ত্রণ, অশ্লীলতা ও নগ্নতা বন্ধ এবং রমজানের পবিত্রতা রক্ষার দাবিতে রাজশাহীতে বিক্ষোভ মিছিল ও সমাবেশ করেছে বাংলাদেশ জামায়াতে ইসলামী।
রোববার সকালে জামায়াতে ইসলামীর রাজশাহী মহানগরী শাখার উদ্যোগে এ কর্মসূচির আয়োজন করা হয়।
রাজশাহী মহানগরী জামায়াতের নায়েবে আমির অ্যাডভোকেট আবু মোহাম্মদ সেলিমের নেতৃত্বে বিক্ষোভ মিছিলটি নগরীর সাগরপাড়া মোড় থেকে শুরু হয়ে গুরুত্বপূর্ণ বিভিন্ন সড়ক প্রদক্ষিণ করে আবার একই স্থানে গিয়ে সমাবেশের মাধ্যমে কর্মসূচি শেষ করা হয়।
এতে অন্যদের মধ্যে জামায়াতের রাজশাহী মহানগরীর সমাজকল্যাণ সম্পাদক গোলাম মোর্তুজাসহ মহানগরী জামায়াতের বিভিন্ন থানা আমির ও সেক্রেটারীবৃন্দ উপস্থিত ছিলেন।
সমাবেশে আবু মোহাম্মদ সেলিম বলেন, নিত্যপ্রয়োজনীয় দ্রব্যের দাম দিন দিন বেড়েই চলেছে। যেভাবে বাড়ছে তাতে রোজাদারেরা কিভাবে রোজা রাখবে তা নিয়ে চিন্তিত। যারা সিন্ডিকেট করে নিত্যপণ্যের দাম বাড়িয়ে রোজার পবিত্রতা নষ্ট করতে চায় তাদের বিরুদ্ধে ব্যবস্থা নিতে সরকারের প্রতি আহ্বান জানান তিনি। একইসাথে সমাবেশ থেকে বক্তারা অশ্লীলতা ও নগ্নতা বন্ধ করে মাহে রমজানের পবিত্রতা রক্ষা করার আহ্বান জানান।
",79.78044136546245,12.0
20047186,145,অর্থনীতি,রোজায় সুলভ মূল্যে দুধ-ডিম-মাছ-মাংস বিক্রি কার্যক্রম উদ্বোধন,"রোজায় সুলভ মূল্যে দুধ, ডিম, মাছ, মাংস বিক্রি কার্যক্রম শুরু হয়েছে। রোববার সকালে রাজধানীর খামারবাড়ীতে প্রাণিসম্পদ অধিদপ্তর প্রাঙ্গণে এ কার্যক্রমের উদ্বোধন করেন মৎস্য ও প্রাণিসম্পদমন্ত্রী মো. আব্দুর রহমান। প্রথম রোজা থেকে ২৮ রমজান পর্যন্ত ঢাকার ২৫টি স্থানে এসব পণ্য বিক্রি করা হবে।ভ্রাম্যমাণ বিক্রয়কেন্দ্রগুলোতে এবার গরুর মাংস প্রতি কেজি ৬০০ টাকা, খাসির মাংস প্রতি কেজি ৯০০ টাকা, ড্রেসড (চামড়া ছাড়া) ব্রয়লার প্রতি কেজি ২৫০ টাকা, দুধ প্রতি লিটার ৮০ টাকা ও ডিম প্রতিটি ৯ টাকায় বিক্রি করা হচ্ছে। এছাড়া দুই সিটির পাঁচ জায়গায় অস্থায়ী দোকানে ৬৫০ টাকা কেজিতে গরুর মাংস ও আট জায়গায় সুলভ মূল্যে মাছ বিক্রি হবে। গরু, খাসি, মুরগির মাংস এক কেজি করে কিনতে পারবেন ক্রেতারা।
গত রোজায় গরুর মাংস প্রতি কেজি ৬৪০ টাকা, খাসির মাংস প্রতি কেজি ৯৪০ টাকা ও ডিম প্রতি পিস ১০ টাকায় বিক্রি হয়েছিল। অনুষ্ঠানে জানানো হয়, প্রাণিসম্পদ অধিদপ্তরের ৩৮ কর্মকর্তা ১০টি টিম পুরো কার্যক্রম দেখভাল করবেন।
ভ্রাম্যমাণ বিক্রয় কেন্দ্রগুলো হলো- নতুনবাজার (বাড্ডা), কড়াইল বস্তি (বনানী), খামারবাড়ী (ফার্মগেট), আজিমপুর মাতৃসদন (আজিমপুর), গাবতলী, দিয়াবাড়ী (উত্তরা), জাপান গার্ডেন সিটি (মোহাম্মদপুর), ষাটফুট রোড (মিরপুর), খিলগাঁও (রেল ক্রসিংয়ের দক্ষিণে), সচিবালয়ের পাশে (আব্দুল গনি রোড), সেগুনবাগিচা (কাঁচাবাজার), আরামবাগ (মতিঝিল), রামপুরা, কালসী (মিরপুর), যাত্রাবাড়ী (মানিকনগর গলির মুখে), বসিলা (মোহাম্মদপুর), হাজারীবাগ, লুকাস (নাখালপাড়া), আরামবাগ (মতিঝিল), কামরাঙ্গীর চর, মিরপুর ১০, কল্যাণপুর (ঝিলপাড়া), তেজগাঁও, পুরান ঢাকা (বঙ্গবাজার) কাকরাইল।
অনুষ্ঠানে আরও জানানো হয়, প্রাণিজাত পণ্যগুলো বিক্রয়ের জন্য সুসজ্জিত পিকআপ কুলভ্যান ব্যবহার করা হবে। প্রতিটি বিক্রয় কেন্দ্রে সকাল ৯টার মধ্যে প্রাণিজাত পণ্য নিয়ে কুলভ্যানগুলো পৌঁছে যাবে এবং সকাল ১০টা থেকে বিক্রয় হবে। উদ্বোধন করে প্রাণিসম্পদমন্ত্রী মো. আব্দুর রহমান বলেন, শেখ হাসিনার বাংলাদেশে কেউ ভাত ও মাছের কষ্ট পাবেন না। যে দাম নির্ধারণ করা হয়েছে, সেটার প্রভাব বাজারে পড়বে বলে মনে করেন তিনি। অনুষ্ঠানে আরও উপস্থিত ছিলেন প্রাণিসম্পদ অধিদপ্তরের মহাপরিচালক ডা. মোহাম্মদ রেয়াজুল হক, সচিব সেলিম উদ্দিন, বাংলাদেশ ডেইরি ফার্মার্স অ্যাসোসিয়েশনের সভাপতি ইমরান।",78.94171672207858,13.0
20180498,320,অর্থনীতি,"

মার্চেই রামগড়-সাব্রুম চেকপোস্ট দিয়ে যাত্রী পারাপার 	
ভবন উদ্বোধন করলেন মোদি
","অবশেষে ভারতীয় অংশের রামগড়-সাব্রুম স্থলবন্দরের ইন্টিগ্রেটেড চেকপোস্ট ভবন উদ্বোধন করেছেন ভারতের প্রধানমন্ত্রী নরেন্দ্র মোদি। গতকাল শনিবার দেশটির উত্তর-পূর্বে অরুনাচল প্রদেশের রাজধানী শহর ইটানগর থেকে ভিডিও কনফারেন্সের মাধ্যমে উত্তর-পূর্বাঞ্চলীয় রাজ্য ত্রিপুরার সাব্রুমে স্থলবন্দরটির ইন্টিগ্রেটেড চেকপোস্ট ভবনের উদ্বোধন করেন মোদি।এ দিকে চেকপোস্ট উদ্বোধন উপলক্ষে ত্রিপুরার সাব্রুম ইন্টিগ্রেটেড চেকপোস্ট ভবনে একটি অনুষ্ঠানের আয়োজন করা হয়। এ সময় ত্রিপুরা রাজ্যের মুখ্যমন্ত্রী মানিক সাহা, রাজ্যের মন্ত্রিসভার সদস্য সুশান্ত চৌধুরী, শিল্প ও বাণিজ্যমন্ত্রী সান্ত¡না চাকমা ও ভারতের স্থলবন্দর কর্তৃপক্ষের চেয়ারম্যান আদিত্য মিশ্রসহ ঊর্ধ্বতন কর্মকর্তারা ছিলেন।ভারতের স্থলবন্দর কর্তৃপক্ষের চেয়ারম্যান আদিত্য মিশ্র বলেন, এই কার্যক্রমের ফলে ভারত ও বাংলাদেশের মধ্যে পণ্য ও যাত্রী চলাচল সহজ হবে। এটি এই অঞ্চলের অর্থনীতিকে চাঙ্গা করবে। মৈত্রী সেতু দক্ষিণ-পূর্ব এশিয়ার দেশগুলো এবং উত্তর-পূর্ব ভারতের মধ্যে বাণিজ্য ও যোগাযোগের নতুন পথের সূচনা করবে। এর ফলে এটি খুবই গুরুত্বপূর্ণ সেতু হয়ে উঠবে। তিনি আরো বলেন, কার্গো ও ট্রান্সশিপমেন্ট ছাড়াও সাব্রুম আইসিপি দুই দেশের যাত্রীদের চলাচলের সুবিধা করবে। এই সেতু সম্পূর্ণ চালু হলে তা দুই দেশের বাণিজ্যিক অবস্থা এবং বিভিন্ন উন্নয়নমূলক কাজের পক্ষে বিশেষভাবে সহায়ক হয়ে উঠবে।
জানা যায়, চট্টগ্রাম বন্দর থেকে প্রায় ১১২ কিলোমিটার দূরত্বের এই স্থলবন্দর ব্যবহার করে মাত্র ৩ ঘণ্টায় সেখান থেকে ট্রান্সশিপমেন্টের পণ্য যেতে পারবে ভারতে। দেশটির সেভেন সিস্টার্স খ্যাত উত্তর পূর্বাঞ্চলীয় ত্রিপুরা রাজ্যসহ মেঘালয়, আসাম, মনিপুর, মিজোরাম, নাগাল্যান্ড এবং অরুনাচলের সাথে সরাসরি যোগাযোগ স্থাপন হবে এই বন্দর দিয়েই। একই সাথে রামগড় স্থলবন্দর ব্যবহার করে চট্টগ্রাম বন্দর হয়ে পণ্য পরিবহন করতে পারবেন ভারতীয় ব্যবসায়ীরা। বাড়বে দুই দেশের ব্যবসা-বাণিজ্য। বিকশিত হবে ভারতের পাহাড়ের অর্থনীতি। চট্টগ্রাম সমুদ্র বন্দর ব্যবহার করে এই স্থলবন্দর দিয়ে পণ্য আনা-নেয়ার কাজ চলবে। স্থলবন্দর চালুর লক্ষে রামগড়ের মহামুনি এলাকায় ৪১২ মিটার দৈর্ঘ্য এবং ১৪ দশমিক ৮০ মিটার প্রস্থের বাংলাদেশ-ভারত মৈত্রী সেতু-১ নামে একটি সেতু নির্মাণ করেছে ভারত।এ দিকে রামগড় স্থলবন্দরের প্রকল্প পরিচালক সরওয়ার আলম সাংবাদিকদের বলেন, বাংলাদেশের দিক থেকে ইমিগ্রেশন কার্যক্রম শতভাগ প্রস্তুত। প্রধানমন্ত্রী গত বছরের ১৪ নভেম্বর রামগড় আন্তর্জাতিক প্যাসেঞ্জার টার্মিনালটি উদ্বোধন করেছেন। তিনি জানান, যেহেতু ভারতীয় সাব্রুম আইসিপি সেন্টার এখন উদ্বোধন হলো সে হিসেবে পূর্ব সিদ্বান্ত অনুযায়ী চলতি মার্চেই যাত্রী পারাপার শুরু হবে। ভারতের অফিস কার্যক্রম সম্পাদনে যে কয়দিন সময় লাগে, তবে মার্চেই যাত্রীরা ভিসাসাপেক্ষে যাতায়াত করবেন।
 
",78.91844184397212,14.0
20181698,470,অর্থনীতি,"

ভেড়ামারায় ৪ কিমিজুড়ে পানের বরজে আগুন, শত কোটি টাকার ক্ষতির শঙ্কা
","ভেড়ামারায় চার কিলোমিটার এলাকাজুড়ে আগুনে কয়েক হাজার বিঘা জমির পানেরবরজসহ জমির ফসল পুড়ে গেছে। ভয়াবহ এই আগুনে দুই হাজারেরও বেশি পানচাষি ক্ষতিগ্রস্ত হয়েছেন। বরজের আশপাশের জমিতে থাকা গমসহ অন্যান্য ফসল পুড়ে গেছে। এতে কয়েকটি বাড়িও পুড়ে গেছে। আগুনে ক্ষতির পরিমাণ শত কোটি টাকা ছাড়িয়ে যাবে বলে এলাকাবাসী আশঙ্কা করছে।
রোববার (১০ মার্চ) দুপুর ১২টার দিকে উপজেলার মোকারিমপুর, পরানখালী ও বাহাদুরপুর ইউনিয়নের পদ্মা নদী-তীরবর্তী রায়টা, নিশ্চিন্ত পাড়া, মাধবপুর, গোসাইপাড়া গ্রামের পানবরজে এই আগুন লাগে। ভেড়ামারা ফায়ার সার্ভিসের ইউনিট ঘটনাস্থলে গিয়ে আগুন নিয়ন্ত্রণে আনার চেষ্টা করেও ব্যর্থ হয়। খবর পেয়ে কুষ্টিয়া সদর থানা, মিরপুর উপজেলা ও ঈশ্বরদী উপজেলার ফায়ার সার্ভিসের আরো তিনটি ইউনিট এসে আগুন নিয়ন্ত্রণে আনে।
এ ঘটনার পর কুষ্টিয়া-২ আসনের সংসদ সদস্য কামারুল আরেফিন, উপজেলা পরিষদের চেয়ারম্যান আক্তারুজ্জামান মিঠু, উপজেলা নির্বাহী কর্মকর্তা (ইউএনও) আকাশ কুমার কুন্ডু ঘটনাস্থল পরিদর্শন করেন। তবে কিভাবে আগুনের সূত্রপাত সেটা এখনো নিশ্চিত হওয়া যায়নি।
উপজেলার বাহাদুরপুর ইউনিয়নের রায়টা পাথর ঘাট এলাকার পানবরজ থেকে এ আগুনের সূত্রপাত বলে জানা গেছে। পরে আগুন গোসাইপাড়া, রায়টা, মাধবপুর, নিশ্চিন্তপুর পাড়াসহ আশপাশের গ্রামের চার কিলোমিটার এলাকায় এ আগুন ছড়িয়েপড়ে। আগুনে দুই হাজারের বেশি পানচাষির কয়েক হাজার পানবরজ আগুনে পুড়ে ছাই হয়। এসময় অনেক বাড়িঘর পুড়ে গেছে।
বাহাদুরপুর ইউনিয়নের চেয়ারম্যান সোহেল রানা পবন বলেন, আগুনে পানচাষি ও এলাকার মানুষের অপূরণীয় ক্ষতি হয়ে গেল। এ অঞ্চলের অর্থনীতি নির্ভর করে পানচাষের ওপর। এ ক্ষতি সহজে পুষিয়ে নেয়া সম্ভব নয়। ক্ষতিগ্রস্তদের দ্রুত সরকারিসহায়তা প্রয়োজন।
ভেড়ামারা ফায়ার সার্ভিসের স্টেশন কর্মকর্তা শরিফুল ইসলাম জানান, রায়টা পাথরঘাট এলাকায় পানের বরজে আগুন লাগার খবর পেয়ে দ্রুত ঘটনাস্থলে গিয়ে আগুন নেভানোর চেষ্টা চালানো হয়। কিন্তু বাতাসে আগুনের লেলিহান শিখার তীব্রতা বৃদ্ধি পেলে তা আশেপাশে ছড়িয়ে পড়ে। পরে পার্শ্ববর্তী কুষ্টিয়া সদর, কুমারখালী, দৌলতপুর, মিরপুর ও ঈশ্বরদী ফায়ার সার্ভিসের ৯টি ইউনিটকে খবর দেয়া হয়। প্রায় চার ঘণ্টা চেষ্টার পর বিকেল ৫টা নাগাদ আগুন নিয়ন্ত্রণে আনা সম্ভব হয়।
খবর পেয়ে কুষ্টিয়ায় অবস্থানরত বাংলাদেশ আওয়ামী লীগের যুগ্ম সাধারণ সম্পাদক মাহবুব উল আলম হানিফ ঘটনাস্থল পরিদর্শন করেন। এসময় তিনি ক্ষতিগ্রস্ত জনগণের সাথে কথা বলেন এবং স্থানীয় এমপি কামারুল আরেফিন ও স্থানীয় প্রশাসনের সাথে কথা বলেন।
",78.9033178360356,15.0
20181651,464,অর্থনীতি,"

বনশ্রীতে বিধি লঙ্ঘন করে বাড়ি নির্মাণ করায় ১১ লাখ টাকা জরিমানা
","সরকারি নিয়ম লঙ্ঘন করে বাড়ি নির্মাণ করায় রাজধানীর দক্ষিণ বনশ্রীর তিতাস রোডে ভবন মালিকের জরিমানা করেছে ঢাকা দক্ষিণ সিটি করপোরেশন (ডিএসসিসি)।
রোববার (১০ মার্চ) বিকালে ঢাকা দক্ষিণ সিটি করপোরেশনের কর্মকর্তা ও নির্বাহী ম্যাজিস্ট্রেট জাহাঙ্গীর আলম নির্মাণাধীন ভবন মালিকের এই জরিমানা করেন।
এ সময় উপস্থিত ছিলেন পরিবেশ, বন ও জলবায়ু পরিবর্তনমন্ত্রী ও স্থানীয় সংসদ সদস্য সাবের হোসেন চৌধুরী।
নির্মাণাধীন ভবনের সামনে রাস্তার পাশে কোনো জায়গা না রেখে নির্মাণসামগ্রী যেখানে-সেখানে ফেলে রাখা, নির্মাণাধীন বাড়ি নিরাপত্তার জন্য ঢেকে না রাখাসহ বিধি লঙ্ঘন করায় বাড়ির মালিকের মোট ১১ লাখ ২৪ হাজার টাকা জরিমানা করেন নির্বাহী ম্যাজিস্ট্রেট।
নির্মাণাধীন ভবনের রিটেইনিং ওয়াল নির্মাণ করার সময় ঢাকা দক্ষিণ সিটি করপোরেশনের মালিকানাধীন রাস্তার ক্ষতি করায় ১০ লাখ ২৪ হাজার টাকা এবং বাড়ি নির্মাণকালে নির্মাণসামগ্রী রাস্তায় রাখার দায়ে ১ লাখ টাকা জরিমানা করা হয়।
এছাড়াও, রাজউকের সেটব্যাক আইন অমান্য করে বাড়ি নির্মাণের সময় রাস্তার পাশে প্রয়োজনীয় জায়গা রাখা হয়নি। নিরাপত্তার জন্য নির্মাণাধীন ভবন ঢেকে রাখা হয়নি। এসব বিষয় রাজউকের আওতাধীন হওয়ায় প্রয়োজনীয় ব্যবস্থা গ্রহণের জন্য রাজউকের দৃষ্টি আকর্ষণ করবে ডিএসসিসি।
এ সময় পরিবেশ, বন ও জলবায়ু পরিবর্তনমন্ত্রী সাবের হোসেন চৌধুরী বলেন, সরকারি বিধি লঙ্ঘন করে কোনো নির্মাণকাজ করলে বা পরিবেশ দূষণ করলে তাদের বিরুদ্ধে আইনানুগ ব্যবস্থা গ্রহণ অব্যাহত থাকবে। পরিবেশের মানোন্নয়নে সবাইকে আইন মেনে চলার আহ্বান জানান তিনি।
সূত্র : ইউএনবি
",78.7248545423848,16.0
20051702,206,রাজনীতি,দেশের অর্থে কেনা প্রতিটি জিনিসের যত্ন নেওয়ার আহ্বান প্রধানমন্ত্রীর,"দেশের অর্থে কেনা প্রতিটি জিনিসের যত্ন নেওয়ার জন্য কোস্ট গার্ডের প্রতি আহ্বান জানিয়েছেন প্রধানমন্ত্রী শেখ হাসিনা। সেই সঙ্গে কোস্ট গার্ডকে ত্রিমাত্রিক বাহিনী হিসেবে গড়ে তোলা হবে বলেও জানিয়েছেন তিনি।
রোববার সকালে কোস্ট গার্ডের ২৯তম প্রতিষ্ঠাবার্ষিকীর অনুষ্ঠানে এসব কথা বলেন প্রধানমন্ত্রী।
সরকারপ্রধান বলেন, সমুদ্রসীমা আইন জাতির পিতাই প্রথম করেছিলেন। ৭৫-এর হত্যাকাণ্ডের পর দায়িত্বে আসা কোনো সরকারই কোনো উদ্যোগ নেয়নি। সমুদ্রে বাংলাদেশ নিজস্ব সীমানার মালিক হয়েছে। মিয়ানমার ও ভারতের সঙ্গে বন্ধুত্বপূর্ণ সম্পর্ক রেখে এটি সম্ভব করেছে আওয়ামী লীগ সরকার।
তিনি বলেন, নতুন দুটি জাহাজ ও হেলিকপ্টার যুক্ত হচ্ছে কোস্ট গার্ডে। যুক্ত হবে আধুনিক মেরিটাইম সার্ভিল্যান্স সিস্টেম। অচিরেই ত্রিমাত্রিক বাহিনী হতে চলেছে বাংলাদেশ কোস্ট গার্ড।
এর আগে সকাল সোয়া ১০টার দিকে শেরেবাংলা নগরে কোস্ট গার্ড সদর দপ্তরে ভি-স্যাটনেট যোগাযোগ ব্যবস্থা ছাড়াও নবনির্মিত পাঁচটি স্টেশন ও একটি আউটপোস্টের উদ্বোধন করেন প্রধানমন্ত্রী।
তারও আগে সকাল ১০টার দিকে কোস্ট গার্ডের ২৯তম প্রতিষ্ঠাবার্ষিকী উদযাপন ও পদক প্রদান অনুষ্ঠানে অংশ নিতে বাহিনীটির সদর দপ্তরে পৌঁছান শেখ হাসিনা। পরে বীরত্ব ও সাহসিকতাপূর্ণ কাজের জন্য কোস্ট গার্ডের কর্মকর্তা, নাবিক ও অসামরিক ব্যক্তিদের হাতে পদক তুলে দেন সরকারপ্রধান।",78.56959214645721,17.0
20181706,471,রাজনীতি,"

মুসলমানদের ধর্মীয় স্বাধীনতা সঙ্কুচিত করার ষড়যন্ত্র চলছে : নেজামে ইসলাম পার্টি
","বাংলাদেশ নেজামে ইসলাম পার্টির আমির মাওলানা সরোয়ার কামাল আজিজী ও ভারপ্রাপ্ত মহাসচিব মাওলানা আজিজুল হক ইসলামাবাদী দেশে মুসলমানদের ধর্মীয় স্বাধীনতা ও ধর্ম পালনের অধিকার সঙ্কুচিত করার ষড়যন্ত্র চলছে বলে আশঙ্কা প্রকাশ করেছেন।
রোববার সংবাদমাধ্যমে প্রেরিত এক বিবৃতিতে তারা এ আশঙ্কা প্রকাশ করেন। বিবৃতিতে নেতৃদ্বয় বলেন, মুসলমানদের জন্য মাহে রমজান অত্যন্ত পবিত্র ও ফজিলতপূর্ণ। এ মাসে মুসলমানরা কষ্ট করে রোজা রাখেন ও ইবাদত-বন্দেগি করেন। অথচ লাগামহীন দ্রব্যমূল্য নিয়ন্ত্রণ করতে সরকার ব্যর্থ। উল্টো মাত্রাতিরিক্ত শুল্ক আরোপের কারণে অনেক পণ্যের দাম অস্বাভাবিকভাবে বৃদ্ধি পেয়েছে। বিশেষ করে খেজুরের মতো ধর্মীয় তাৎপর্যপূর্ণ একটি সুন্নাতি ফলকে ‘বিলাসীপণ্যে’র তালিকায় ফেলে এর ওপর মাত্রাতিরিক্ত শুল্ক আরোপ করায় স্বল্প মূল্যের খেজুরের দাম এখন আকাশচুম্বী। রমজান মাসে রোজাদারদের ইফতারিতে খেজুর অবিচ্ছেদ্য একটি সুন্নাতি খাবার। খেজুর শুধু যে উচ্চমানের পুষ্টিসমৃদ্ধ ফল তা-ই নয়, এর সাথে রাসূল সা:-এর সুন্নাহ জড়িত। খেজুরকে বিলাসীপণ্যের তালিকায় অন্তর্ভুক্ত করার নেপথ্যে ইসলামবিদ্বেষী সাম্প্রদায়িক গোষ্ঠীর ষড়যন্ত্র রয়েছে বলে আমরা মনে করি। এই পবিত্র রমজান মাসের সম্মানে সংখ্যাগরিষ্ঠ মুসলমানের দেশে দ্রব্যমূল্য নিয়ন্ত্রণে সরকারকে কার্যকর ব্যবস্থা নিতে হবে।
নেজামে ইসলাম পার্টির নেতৃদ্বয় আরো বলেন, আমরা জেনেছি, রাজশাহী বিশ্ববিদ্যালয়ের একটি আবাসিক হলের ক্যান্টিনে মাত্র ডজনখানেক হিন্দু ধর্মাবলম্বী ছাত্রের আপত্তির কারণে বিশালসংখ্যক মুসলিম ছাত্রদের শুধু রমজান মাসেই গরুর গোশত খাওয়ার অনুমতি দেয়া হয়েছে। প্রথমে নিষেধাজ্ঞা দেয়া হলেও পরে সামাজিক যোগাযোগমাধ্যমে তীব্র সমালোচনা ও প্রতিবাদ ছড়িয়ে পড়লে শর্তসাপেক্ষে অনুমতি দেয় হল কর্তৃপক্ষ। এদেশে সংখ্যাগরিষ্ঠ মুসলমানদের ধর্মীয় স্বাধীনতা ও অধিকার সংখ্যালঘুদের ইচ্ছা-অনিচ্ছা দ্বারা নিয়ন্ত্রিত হতে পারে না। ভারতে গো-মাংসকে উপলক্ষ করে হিন্দুত্ববাদীদের হাতে অহরহ মুসলিম খুন হচ্ছে। এদেশে মুসলমানরা কখনো বিধর্মীদের জোর করে গরুর মাংস খেতে বাধ্য করেছে এমন নজির নেই। কিন্তু মুসলমানদের গরুর গোশত খাওয়ার অধিকার রুদ্ধ করার দুঃসাহস দেখালে দেশের সংখ্যাগরিষ্ঠ মানুষ চুপ থাকবে না। আমাদের পূর্বপুরুষরা এ অঞ্চলে বহু ত্যাগ-তিতিক্ষা ও রক্তক্ষয়ী লড়াইয়ের মধ্য দিয়ে গরু কোরবানির অধিকার প্রতিষ্ঠা করেছেন। সুতরাং অতীতের সেই ইসলামবিদ্বেষী ও হিন্দুত্ববাদী জমিদারি আচরণ এদেশে চলবে না।
তারা আরো বলেন, আলিয়া ও জেনারেল শিক্ষাব্যবস্থা ধ্বংস করার পর এখন কওমি শিক্ষাব্যবস্থার দিকে চাণক্যবাদীদের কুনজর পড়েছে। হঠাৎ করে নূরানী মাদরাসার বিরুদ্ধে ডিসি সম্মেলনে ও মিডিয়ায় শিক্ষামন্ত্রীর আক্রোশ প্রকাশ রহস্যজনক। স্কুলে ছাত্রসংখ্যা কমে যাওয়ার দায় ও ব্যর্থতা সম্পূর্ণভাবে শিক্ষা মন্ত্রণালয়ের। কিন্তু এর সাথে নূরানী মাদরাসাকে জড়ানোর পেছনে কু-মতলব রয়েছে বলে আমরা মনে করি। কওমি মাদরাসা আজন্ম স্বাধীন ও স্বকীয়। নূরানী ও কওমি মাদরাসার ওপর কোনো আঘাত এলে এদেশের তাওহীদি জনতা বরদাশত করবে না। কওমি মাদরাসা এদেশে ইসলাম ও মুসলমানদের অস্তিত্বের শিকড়। এটা রেডলাইন। এই রেডলাইন লঙ্ঘন করার পরিণাম হবে ভয়াবহ। আলেম সমাজ চাণক্য আধিপত্যবাদকে পরোয়া করে না। জেল-জুলুমের ভয় দেখিয়ে মর্দে-মুমিনদের প্রতিবাদী আগুন নিভিয়ে দেয়া যায় না। ওলামায়ে কেরাম দ্বীনীশিক্ষা ও দ্বীনের দাওয়াতের কাজ করে। সমাজে অনাচার ও জুলুমের বিরুদ্ধে ন্যায়-ইনসাফ প্রতিষ্ঠা ও শান্তির পক্ষে কথা বলে। সুতরাং আলেম সমাজ ও কওমি মাদরাসার বিরুদ্ধে ষড়যন্ত্র করা থেকে বিরত থাকুন।
",78.51673859030913,18.0
20046645,62,রাজনীতি,সাংবাদিককে কারাদণ্ড- ক্ষমতার অপব্যবহার কি না সেটা তদন্ত শেষে ব্যবস্থা: তথ্য প্রতিমন্ত্রী,"তথ্য চাওয়ায় শেরপুরের সাংবাদিক শফিউজ্জামান রানাকে ছয় মাসের কারাদণ্ড দেয়ার ঘটনা ক্ষমতার অপব্যবহার কি না তা সুষ্ঠু তদন্ত সাপেক্ষে ব্যবস্থা নেয়া হবে বলে জানিয়েছেন তথ্য ও সম্প্রচার প্রতিমন্ত্রী মোহাম্মদ আলী আরাফাত। রোববার দুপুরে সচিবালয়ে নিজ কার্যালয়ে ঢাকায় নিযুক্ত ফ্রান্সের রাষ্ট্রদূত মেরি মাসদুপুইয়ের সঙ্গে বৈঠকের পর সাংবাদিকদের প্রশ্নের জবাবে প্রতিমন্ত্রী এ কথা বলেন। এর আগে ৫ই মার্চ শেরপুরের নকলা উপজেলা নির্বাহী কর্মকর্তা সাদিয়া উম্মুল বানিনের কাছে তথ্য চেয়ে আবেদন করার ঘটনায় এক সাংবাদিককে ছয় মাসের কারাদণ্ড দেন ভ্রাম্যমাণ আদালত। দণ্ড পাওয়া শফিউজ্জামান রানা দৈনিক দেশ রূপান্তরের নকলা উপজেলা সংবাদদাতা বলে জানা গেছে। তথ্য চাওয়ায় মোবাইল কোর্টের মাধ্যমে সাংবাদিককে কারাদণ্ড দেওয়ার বিষয়ে জানতে চাইলে প্রতিমন্ত্রী বলেন, এ ঘটনা শোনার পর থেকেই আমি বিষয়টি পর্যবেক্ষণ করছি। গত পরশু আমার কাছে এ তথ্য এসেছে। আমি দুই ধরনের তথ্য পেয়েছি। একটি হচ্ছে, তথ্য চাওয়ার অপরাধে তাকে কারাগারে পাঠানো হয়েছে।
আরেকটি হচ্ছে, তিনি অসদাচরণ করেছিলেন। তিনি সেখানের একজন নারীকে উত্ত্যক্ত করেছেন, খারাপ ব্যবহার করেছেন। এখানে কোনটা সত্য, কোনটা মিথ্যা সে সম্পর্কে এখনও নিশ্চিত হতে পারিনি ।বিজ্ঞাপনআমি চাচ্ছি, এটার একটা সুষ্ঠু তদন্ত হোক। তারপর ঘটনা কী ছিল; সেটা বের করা হবে।
প্রতিমন্ত্রী বলেন, এরই মধ্যে তথ্য কমিশন থেকে সেই উদ্যোগ নেয়া হয়েছে। প্রধান তথ্য কমিশনের সঙ্গেও কথা হয়েছে আমার। তারা এ বিষয়ে আরও বিস্তারিত তদন্ত শেষে যেটা সঠিক-সেটাই করা হবে। সেই পর্যন্ত ওই সাংবাদিক কারাগারে থাকবেন কি না জানতে চাইলে আরাফাত বলেন, আদালত এ বিষয়ে একটি সিদ্ধান্ত নিয়ে ফেলেছেন। তখন আসলে আমাদের কিছু বলার থাকে না। আদালত বিবেচনা করেই সিদ্ধান্ত নিয়েছেন। তাকে বের করার জন্য কোনো আইন তথ্য মন্ত্রণালয়ের হাতে নেই। এ বিষয়ে এখন আদালতে যেতে হবে। আমরা যেটা করবো, এখানে যদি অন্য কোনো অসৎ উদ্দেশ্য থাকে-ইউএনও কিংবা সরকারি কোনো কর্মকর্তার পক্ষ থেকে সেটিও আমরা দেখবো। তথ্য প্রতিমন্ত্রী বলেন, আইনের প্রয়োগ মানেই ক্ষমতার অপব্যবহার বলে আমি করি না। কিন্তু অনেক ক্ষেত্রে অপব্যবহার করার সুযোগ থাকে। কাজেই এখন পুরো বিষয়টি না জেনে একটা সিদ্ধান্তে পৌঁছানো ঠিক হবে না। তবে এমন কোনো ঘটনা ঘটলে, আমি সেখানে যুক্ত হই, পরশু দিন থেকে আমি এটার মধ্যে ঢুকেছি। আমি খোঁজ খবর রাখছি, পর্যবেক্ষণ করছি। মোহাম্মদ আলী আরাফাত বলেন, আমি নিশ্চিত করছি তদন্ত সাপেক্ষে যাতে সঠিক তথ্য বের করা হয়। কেউ যাতে সে, সাংবাদিক, শিল্পী বা যে-ই হোন না কেন-যাতে ক্ষমতার অপব্যবহারের কাছে ভিকটিম না হন, সেটা আমরা নিশ্চিত করবো। এ বিষয়ে আপনারা নিশ্চিত থাকতে পারেন।",78.50674065095527,19.0
20181386,430,রাজনীতি,"

দিল্লিতে নামাজরত মুসল্লিদের লাথি, ভারতের স্বরাষ্ট্রমন্ত্রীকে মাহমুদ মাদানির চিঠি
","দিল্লিতে নামাজরত মুসল্লিদের লাথি মেরেছেন স্থানীয় এক পুলিশ কর্মকর্তা। এ ঘটনায় ভারতের স্বরাষ্ট্রমন্ত্রী অমিত শাহ এবং দিল্লির এলজিকে চিঠি দিয়েছেন জমিয়তে উলামায়ে হিন্দের সভাপতি মাওলানা মাহমুদ মাদানি। শুক্রবার (৮ মার্চ) ভারতীয় গণমাধ্যম ইটিভি ভারতের এক প্রতিবেদনে এই তথ্য জানানো হয়েছে।
মাওলানা মাদানি বলেন, এই ধরনের ঘৃণ্য কর্মকাণ্ড বিশ্বব্যাপী প্রভাব ফেলবে। বৈশ্বিক পর্যায়ে দেশের পরিচয় গুরুতরভাবে ক্ষতিগ্রস্ত করবে।
তিনি আরো বলেন, পুলিশের মনোভাব দেখে মনে হচ্ছে, তিনি ইসলামোফোবিয়ায় ভুগছেন এবং সাম্প্রদায়িক চিন্তাধারায় প্রভাবিত। তাই তাকে বুদ্ধিবৃত্তিক সংস্কারের সাথে কাজের প্রতি দায়িত্বশীল হওয়ার প্রশিক্ষণ দেয়া প্রয়োজন।
জমিয়ত সভাপতি বলেন, আমরা স্বীকার করি যে আইন-শৃঙ্খলা পুনরুদ্ধারের জন্য পুলিশের দায়িত্ব পালন করা উচিত। তবে ধর্মীয় বিষয়ে সতর্কতা খুবই গুরুত্বপূর্ণ।
মাওলানা মাদানি চিঠিতে লিখেছেন, ‘আমি আপনাকে অবিলম্বে আইন প্রয়োগকারী সংস্থাগুলোকে তাদের ধর্মীয় পটভূমি নির্বিশেষে সকল নাগরিকের নিরাপত্তাকে অগ্রাধিকার দেয়ার জন্য নির্দেশনা জারি করার জন্য অনুরোধ করছি।’
তিনি আরো লেখেন, ‘আইন নিজের হাতে তুলে না নিয়ে নিজেদের জীবন ও স্বাধীনতা রক্ষা করতে হবে এবং সাম্প্রদায়িক ও দেশ ভাঙা শক্তির হাতিয়ার পুলিশ অফিসারদের বিরুদ্ধে কঠোর ব্যবস্থা নিতে হবে। আমি আশা করি এই বিষয়ে আপনার দ্রুত এবং সিদ্ধান্তমূলক পদক্ষেপ বিচার ব্যবস্থার প্রতি আস্থা ফিরিয়ে আনবে এবং জড়িত পুলিশ কর্মকর্তাদের জবাবদিহিতা নিশ্চিত করবে।’
উল্লেখ্য, ভারতের রাজধানী দিল্লিতে ব্যস্ত সড়কের পাশে জুমার নামাজ পড়ার সময় কয়েকজন মুসল্লিকে লাথি ও ধাক্কা মেরেছেন এক পুলিশ কর্মকর্তা। ওই ঘটনার একটি ভিডিও সামাজিক যোগাযোগমাধ্যমে ভাইরাল হওয়ার পর অভিযুক্ত পুলিশ সদস্যকে তাৎক্ষণিকভাবে বরখাস্ত করা হয়েছে। নামাজিদের পুলিশ কর্মকর্তার হেনস্তা করার ৩৪ সেকেন্ডের একটি ভিডিওতে দেখা যাচ্ছে, দিল্লির ইন্দ্রলোক এলাকায় রাস্তায় নামাজে দাঁড়ানো মুসল্লিদের সরিয়ে দেয়ার চেষ্টা করছেন তিনি। ওই সময় হঠাৎ করে রেগে গিয়ে পেছন থেকে দুই মুসল্লিকে তিনি লাথি দেন। এরপর একসাথে কয়েকজনকে ধাক্কা দিয়ে সরিয়ে দেয়ার চেষ্টা করেন।
বসে থাকা আরেক মুসল্লির মুখে ধাক্কা দেয়ার পর কয়েকজন মুসল্লি ক্ষিপ্ত হয়ে যান। তখন তারা ওই পুলিশ কর্মকর্তাকে গণধোলাই দেন। এরপর তিনি দৌড় দিলে অন্যরাও দৌড়ে তাকে তাড়া করেন। ভিডিওটি ভাইরাল হওয়ার পর তাৎক্ষণিকভাবে ওই কর্মকর্তাকে বরখাস্ত করা হয়। দিল্লি উত্তর পুলিশের উপকমিশনার এমকে মিনা বার্তাসংস্থা পিটিআইকে বলেছেন, ‘যা ঘটেছে তার পরিপ্রেক্ষিতে, পুলিশ পোস্ট ইনচার্জ, যাকে ভিডিওতে দেখা গেছে, তাকে তাৎক্ষণিকভাবে বরখাস্ত করা হয়েছে।’
এ ছাড়া ওই পুলিশ কর্মকর্তার বিরুদ্ধে বিভাগীয় তদন্তও শুরু হয়েছে। নামাজিদের হেনস্তা করার কারণে পরবর্তীতে মুসল্লিরা সড়ক অবরোধ করেন এবং অভিযুক্ত পুলিশের বিরুদ্ধে ব্যবস্থা নেয়ার দাবি জানান। জানা গেছে, জুমার নামাজের সময় মসজিদ কানায় কানায় পূর্ণ হয়ে যাওয়ার পর মুসল্লিরা রাস্তায় নামাজ আদায় করেন। তখনই তাদের ওপর চড়াও হন পুলিশের ওই সদস্য।
সূত্র : ইটিভি ভারত ও অন্যান্য
",78.45321775697579,20.0
20181598,456,বিজ্ঞান,"

জেলা পর্যায়ের নির্বাচনে হারা ব্যক্তি যেভাবে পাকিস্তানের রেকর্ড গড়া প্রেসিডেন্ট
","‘প্রেসিডেন্ট পারভেজ মোশাররফের জাতীয় নিরাপত্তা উপদেষ্টা তারিক আজিজ আমাকে একবার বলেছিলেন যে, তিনি (তারিক আজিজ) গত চার দিনে দুবার আসিফ আলি জারদারির সাথে দেখা করেছেন।’
যুক্তরাষ্ট্রের রাষ্ট্রদূত অ্যান প্যাটারসন ২০০৮ সালের ১৬ ফেব্রুয়ারি এক চিঠিতে এটি জানান তার দেশের সরকারকে। উইকিলিকস যুক্তরাষ্ট্রের যেসব গোপন কূটনৈতিক নথি প্রকাশ করেছে সেখানে এটি পাওয়া যায়।
এখানে মনে রাখা দরকার যে ২০০৮ সালে পাকিস্তানের সাধারণ নির্বাচন অনুষ্ঠিত হয় ১৮ ফেব্রুয়ারি, আর উইকিলিকস প্রকাশিত এই নথিতে দেখা যাচ্ছে নির্বাচনের আগ দিয়ে আসিফ জারদারি সাবেক প্রেসিডেন্ট পারভেজ মোশাররফের উপদেষ্টা তারিক আজিজের সাথে আলোচনা করেন যে, যদি পিপলস পার্টি নির্বাচনে অংশ নিয়ে জেতে, তাহলে প্রধানমন্ত্রী কে হবেন?
প্রকাশিত এই নথি অনুযায়ী, তারিক আজিজ এবং সে সময়ের আইএসআই প্রধান জেনারেল নাদিম তাজ আসিফ জারদারিকে বোঝানোর চেষ্টা করেন, যাতে তিনি প্রধানমন্ত্রী না হন এবং সে জায়গায় তার দলের সিনিয়র ভাইস প্রেসিডেন্ট মখদুম আমিন ফাহিমকে সমর্থন দেন।
২০০৮ সালে ৭ ফেব্রুয়ারির আরেকটা নথিতে দেখা যায় অ্যান প্যাটারসন লিখেছেন, তাকে তারিক আজিজ বলছেন যে আসিফ জারদারিকে প্রধানমন্ত্রী করার প্রস্তাব পুরোপুরি নাকচ করে দেন প্রেসিডেন্ট পারভেজ মোশাররফ।
ওই নথি অনুযায়ী তারিক আজিজ বলেছেন, জারদারিকে তখনই সমর্থন করা হবে যখন তিনি পর্দার পেছনে থেকে দলকে নেতৃত্ব দেবেন।
আজিজ বলেন, সেটা তাহলে বতর্মান (সেনাবাহিনী) নেতৃত্বে যারা আছেন তাদের জন্য সুবিধা হয়, কারণ বেনজির ভুট্টোর তুলনায় তার স্বামী জারদারির সাথে বোঝাপড়া সহজ।
প্রায় ১৫ বছর আগে উইকিলিকসে প্রকাশিত যুক্তরাষ্ট্রের এসব নথির ব্যাপারে সাবেক প্রেসিডেন্ট জারদারি বা পাকিস্তান পিপলস পার্টি কারো কাছ থেকেই কখনো কোন মন্তব্য পাওয়া যায়নি।
তবে এটা ঠিক যে ২০০৮ সালের নির্বাচনের পরে আসিফ জারদারি প্রধানমন্ত্রী হিসেবে নির্বাচিত হননি, কিন্তু প্রেসিডেন্ট হিসেবে নির্বাচিত হন।
আর এবারের প্রেসিডেন্ট নির্বাচনের ফলস্বরূপ তিনি পাকিস্তানের ১৪তম প্রেসিডেন্ট হিসেবে দায়িত্ব নিচ্ছেন, যা পাকিস্তানের ইতিহাসে প্রথম রাজনীতিবিদ হিসেবে দ্বিতীয় দফা প্রেসিডেন্টের চেয়ারে বসার বিরল এক রেকর্ড।
এই প্রতিবেদনে আসিফ আলি জারদারির রাজনৈতিক জীবন তুলে আনা হয়েছে, যেখানে শুরুতেই উঠে আসে এক ‘কাউন্সিলর’ নির্বাচনের কথা যেখানে তিনি পরাজিত হয়েছিলেন।
যখন কাউন্সিল নির্বাচনে হেরেছিলেন১৯৫৫ সালে জন্ম নেয়া আসিফ আলি জারদারি তিন কন্যার সাথে তার বাবা-মায়ের একমাত্র পুত্র। তিনি প্রাথমিক শিক্ষা লাভ করেন সেন্ট প্যাট্রিক স্কুল থেকে, তারপর তিনি পাতারো ক্যাডেট কলেজে ভর্তি হন, আর তার যে আত্মজীবনী লেখা সেখানে বলা আছে এরপর তিনি লন্ডন থেকে বিজনেসের উপর স্নাতক সম্পূর্ণ করেন।
আসিফ আলি জারদারির বাবা হাকিম আলি জারদারি চলচ্চিত্র ব্যবসার সাথে জড়িত ছিলেন। জমিদারি ছাড়াও তিনি করাচিতে নির্মাণ ব্যবসায় যুক্ত ছিলেন এবং তিনি একসময় শেখ মুজিবের আওয়ামী লীগের সাথে রাজনীতি করতেন।
পাকিস্তানের নির্বাচন কমিশনের রেকর্ড ঘেঁটে জানা যায়, হাকিম জারদারি ১৯৮৫ সালে জেনারেল জিয়াউল হকের সময় নওয়াবশাহ থেকে স্বতন্ত্র প্রার্থী হিসেবে নির্বাচনে অংশ নেন।
তবে তার বাবার নির্বাচনের আগেই আসিফ আলী জারদারি নওয়াবশাহ জেলা কাউন্সিল নির্বাচনে প্রার্থী হন এবং হেরে যান।
১৯৮৩ সালের সেই সময়টায় সিন্ধু প্রদেশে গণতন্ত্র পুর্নবহালের দাবিতে জোরদার আন্দোলন চলছিল এবং ওই একই বছর নওয়াবশাহর সাকরান্দ শহরের ‘পানহাল চান্দিও’ গ্রামে সেনাবাহিনীর দেয়া আগুনে ১৬ জন পিপিপি কর্মী মারা যায় এবং ৫০ জন আহত হয়।
জাতীয় ও আন্তর্জাতিক গণমাধ্যমে আসিফ আলি জারদারিকে বর্ণনা করা হয় একজন ‘চতুর’ রাজনীতিবিদ হিসেবে।
তবে পাকিস্তানের মানুষ ১৯৮৭ সালের আগে আসিফ আলি জারদারির নামের সাথে পরিচিত ছিল না। সে বছরের ডিসেম্বরে তিনি সাবেক প্রধানমন্ত্রী জুলফিকার আলী ভু্ট্টোর মেয়ে, আরেক সাবেক প্রধানমন্ত্রী বেনজির ভুট্টোকে বিয়ে করেন এবং তারপরই তার নাম সারা দেশে পরিচিত হয়ে পড়ে।
তাদের বিয়ের পরের বছর ১৯৮৮ সালের সাধারণ নির্বাচনে ভুট্টোর পাকিস্তান পিপলস পার্টি জয়লাভ করে এবং দেশের প্রথম নারী প্রধানমন্ত্রী হিসেবে দায়িত্ব নেন বেনজির ভুট্টো।
বেনজির তার স্বামীকে প্রধানমন্ত্রী ভবনে নিয়ে আসেন, আর তারপরই আসিফ জারদারির রাজনীতি, বিতর্ক এবং দুর্নীতির যে অভিযোগ, সেটার অধ্যায় শুরু হয়।
‘মি. টেন পার্সেন্ট’ ও অন্যান্য অভিযোগপ্রেসিডেন্ট গোলাম ইশাক খান বেনজির ভুট্টোর নির্বাচিত সরকারকে দুই বছরের মাথায় বাতিল করেন এবং সংসদ ভেঙে দেন।
আর সংসদ ভেঙে দেয়ার কিছুদিনের মধ্যেই ১৯৯০ সালের ১০ অক্টোবর আসিফ আলি জারদারি প্রথমবারের মতো গ্রেফতার হন, এরপর নওয়াজ শরিফের মুসলিম লীগ সরকার গঠন করে।
তিনি ছাড়া পান ১৯৯৩ সালের ফেব্রুয়ারিতে, যখন নওয়াজ শরিফের সরকারও ভেঙে যায়।
আসিফ জারদারি আর্থিক দুর্নীতি, অপহরণ, ক্ষমতার অপব্যবহারের নানা অভিযোগে অভিযুক্ত হন, কিন্তু সেসব কোনোটাই কখনো আদালতে প্রমাণিত হয়নি।
নব্বইয়ের দশকেই সরকারি বিভিন্ন চুক্তিতে দুর্নীতির অভিযোগে তার নামের সাথে ‘মি. টেন পার্সেন্ট’ ট্যাগ যুক্ত হয়, যা তাকে বছরের পর বছর তাড়া করেছে, এবং এই অভিযোগও কখনো আদালতে প্রমাণিত হয়নি।
১৯৯৩ সালের জাতীয় নির্বাচনে আবারো পিপলস পার্টি জয়লাভ করে এবং দ্বিতীয়বারের মতো প্রধানমন্ত্রীর দায়িত্ব নেন বেনজির ভুট্টো। কিন্তু এবারো তার সরকার পুরো মেয়াদ শেষ করার আগেই ১৯৯৬ সালের নভেম্বরে ক্ষমতাচ্যুত হয়।
বেনজির সরকারের এই দ্বিতীয় মেয়াদে আসিফ জারদারির বিরুদ্ধে ক্ষমতার অপব্যবহার এবং দুর্নীতির অভিযোগ ওঠে।
বেনজির সরকারের যখন পতন ঘটে সেসময় আসিফ জারদারি দুবাইয়ে ছিলেন এবং দুবাই থেকে পাকিস্তানে ফেরার পর দিনই গ্রেফতার হন তিনি।
দীর্ঘ কারাবাসআসিফ জারদারি দ্বিতীয় দফা আটক থাকাকালে পাকিস্তানে দুইটি সরকারের পরিবর্তন ঘটে, যেখানে প্রথমে নওয়াজ শরিফ আসেন এবং পরে মার্শাল ল জারি করে ক্ষমতা নেন জেনারেল মোশাররফ।
যদিও সে সময় পিপলস পার্টির নেতাদের ধারণা ছিল সরকারে পরিবর্তন এলে জারদারি মুক্তি পাবেন। কিন্তু সেরকমটা ঘটেনি।
আসিফ জারদারির বিরুদ্ধে দুর্নীতি, অর্থ পাচার ও হত্যার অভিযোগ ওঠে। বেনজির ভুট্টোর ভাই মুর্তুজা ভুট্টোকে হত্যার অভিযোগও ওঠে তার বিরুদ্ধে, যেই অভিযোগ থেকে পরে মুক্তি পান তিনি।
জারদারির মুক্তি তখনই সম্ভব হয় যখন তার দল পিপলস পার্টি পারভেজ মোশাররফের সাথে একটা বোঝাপড়ায় আসে, যাতে জেনারেল মোশাররফ ন্যাশনাল রিকনসিলিয়েশন অর্ডিন্যান্স (এনআরও) জারি করেন, ফলে জারদারির বিরুদ্ধে মামলাগুলো বাতিল হয়ে যায়, পরে আদালত থেকেও এসব মামলায় ছাড়া পান তিনি।
তার এই দীর্ঘ কারাবাস তাকে পাকিস্তানের সবচেয়ে বেশি সময় ধরে কারাগারে থাকা রাজনীতিবিদে পরিণত করে। পরে সাক্ষাৎকারে তিনি বলেন, কারাগারের সময়টা তাকে জীবন সম্পর্কে অনেক শিক্ষা দিয়েছে।
তার অনুপস্থিতিতে ছেলেমেয়েদের পুরো ভার পড়ে বেনজির ভুট্টোর উপর।
গার্ডিয়ানকে দেয়া এক সাক্ষাৎকারে আসিফ জারদারি বলেন, কারাগারে থাকার সময় তিনি তার সন্তানদের বড় হওয়া দেখা থেকে বঞ্চিত হয়েছেন। মুক্তির পরপরই তিনি প্রথমে দুবাই চলে যান ও সেখান থেকে যুক্তরাষ্ট্রে পাড়ি দেন।
পাকিস্তান খাপ্পে ও মূল ধারার রাজনীতিযখন বেনজির ভুট্টো স্বেচ্ছা নির্বাসন থেকে ২০০৭ সালে ১৮ অক্টোবর পাকিস্তানে ফেরার সিদ্ধান্ত নেন, সে সময় ছেলেমেয়েদের নিয়ে দুবাইতে থেকে যান আসিফ জারদারি।
এরপর ২০০৭ সালে ২৭ ডিসেম্বর রাওয়ালপিন্ডির লিয়াকত বাগ এক আত্মঘাতী হামলায় বেনজির ভুট্টো মারা যাওয়ার পর দেশে ফেরেন জারদারি।
তার স্ত্রীর দাফনের পর সেখানে কর্মী-সমর্থকরা চিৎকার করতে থাকেন ‘পাকিস্তান খাপ্পে’ বা ‘আমরা পাকিস্তান চাই’ এমন স্লোগানে।
এরপর নিজের প্রথম বক্তৃতায় এই স্লোগান দেন জারদারি যা পরে তার নিজের ও পাকিস্তান পিপলস পার্টির স্লোগানে পরিণত হয়।
এরপর তিনি নিজে দলের নেতৃত্ব নেয়ার বদলে সেই দায়িত্ব দেন তার যুবক ছেলে শিক্ষার্থী বিলাওয়াল ভুট্টোর ওপর, এবং সেসময় তার নাম বদলে রাখেন ‘বিলাওয়াল ভুট্টো জারদারি’।
তার এই কৌশলটা বেশ কাজে দেয়, কারণ এতে করে তাকে দলের ভেতর আর কোনো বিরোধিতায় পড়তে হয় না, আবার একই সাথে মূল নিয়ন্ত্রণও থাকে তার কাছেই।
২০০৮ সালের নির্বাচনে পিপলস পার্টি জয়লাভ করে এবং ইউসুফ রেজা গিলানিকে প্রধানমন্ত্রী হিসেবে বেছে নেয়, যদিও সাধারণে একটা ধারণা ছিল যে এই পদে আসবেন সিন্ধ প্রদেশের সিনিয়র নেতা মাখদুম আমিন ফাহিম। কিন্তু সেটাই ছিল প্রথম যে পিপলস পার্টির কোন প্রধানমন্ত্রী সিন্ধ থেকে নয়, বরং পাঞ্জাব থেকে আসেন।
শুরুতে পিপিপি সরকারকে সমর্থন দেয় মুসলিম লীগ (এন), তবে এই মৈত্রী বেশিদিন থাকেনি। বিরোধিতা দেখা দেয় জেনারেল মোশাররফের অপসারণ করা প্রধান বিচারপতি ইফতিখার মুহাম্মদ চৌধুরি ও অন্যান্য বিচারকের আবারো পুর্নবহাল নিয়ে।
দুই পক্ষই প্রেসিডেন্ট মোশাররফের অভিশংসন চায়, কিন্তু একই সময় জারদারির এই বক্তব্য সামনে চলে আসে যে ‘যদি মোশাররফ সরে দাঁড়ান তাহলে তাকে নিরাপদে দেশের বাইরে পাঠানো হবে।’
এক সময় মোশাররফ সরে দাঁড়ান এবং জারদারি নিজে প্রেসিডেন্ট প্রার্থী হন।
এমকিউএম, জামিয়াত উলামা-এ-ইসলাম, আফতাব শেরপাউ এবং পিএমএল(কিউ)-এর ফরোয়ার্ড ব্লক তাকে এই পদের জন্য সমর্থন করে, অন্যদিকে পিএমএল-এন এবং পিএমএল-কিউ তার বিরুদ্ধে তাদের প্রার্থী দাঁড় করায়, যারা হেরে যায়।
মেয়াদ পূর্ণ করা দ্বিতীয় রাষ্ট্রপতিআসিফ জারদারি ২০০৮ থেকে ২০১৩ সাল পর্যন্ত পাকিস্তানের প্রেসিডেন্ট ছিলেন।
চৌধুরী ফজল এলাহীর পর তিনি হলেন দ্বিতীয় বেসামরিক প্রেসিডেন্ট যিনি নিজের মেয়াদ পুরো করতে পেরেছেন।
প্রেসিডেন্ট থাকাকালীন তার উল্লেখযোগ্য সিদ্ধান্তগুলোর মধ্যে ছিল সংসদে বিধানসভা স্থগিত করার ক্ষমতা ফিরিয়ে দেয়া, সংবিধানের ১৮তম সংশোধনীর মাধ্যমে প্রাদেশিক স্বায়ত্তশাসন পুনরুদ্ধার, আদিবাসীদের প্রশাসনে এফএটিএ সংস্কার এবং বাল্টিস্তান ও সীমান্ত প্রদেশের নাম পরিবর্তন করে খাইবার পাখতুনখোয়া করা।
সামরিক শক্তির সাথে সমঝোতা করে চলাআসিফ জারদারি যখন জেনারেল পারভেজ মোশাররফের আট বছর শাসনামলের পর বেসামরিক প্রেসিডেন্ট হিসেবে তার মেয়াদ শুরু করেন, তখন তিনি সেনাবাহিনীর সাথে একটা ভারসাম্যের সম্পর্কে বজায় রেখে চলার চেষ্টা করেন।
উইকিলিকসে ফাঁস হওয়া যুক্তরাষ্ট্রের কূটনৈতিক নথি অনুযায়ী, মার্কিন রাষ্ট্রদূত প্যাটারসন তার সরকারকে এক চিঠিতে লেখেন, আশফাক কায়ানি (তৎকালীন সেনাপ্রধান) জারদারিকে সরানোর ইঙ্গিত দিয়েছেন, কিন্তু জারদারিও বলেছেন যে তিনি এখান থেকে গেলে কেবল অ্যাম্বুলেন্সে করেই যাবেন।
পাকিস্তানি সামরিক শক্তির সাথে বিরোধিতা রেখে রাজনীতিবিদদের ক্ষমতায় যাওয়া সাধারণত বেশ কঠিন। কিন্তু আসিফ আলি জারদারি দ্বিতীয়বারের মতো প্রেসিডেন্ট হলেন কীভাবে?
বিশ্লেষক ও সিনিয়র সাংবাদিক সোহাইল ওয়াররাইছ বলেন, যখন থেকে জারদারির কাছে পিপিপির নেতৃত্ব এসেছে তখন থেকে তিনি তাদের যে সামরিক বিরোধী ভাবমূর্তি সেটা বদলাতে চেষ্টা করছেন। সে কারণে তিনি আজ পর্যন্ত কোনো প্রতিবাদ কর্মসূচি দেননি এবং যদি সেনাবাহিনীর বিরুদ্ধে তার কোনো ক্ষোভ থেকেও থাকে সেটাকে তিনি সরিয়ে রেখেছেন।
‘তিনি প্রেসিডেন্ট ভবনে থাকাকালীন মেমোগেট স্ক্যান্ডাল ঘটে, আবার একবার জেনারেল রাহিল শরিফের সাথেও তার দ্বন্দ্ব দেখা যায়, কিন্তু তিনি সেটার সমাধান করে তার নিজেকে ও দলকে বিপদমুক্ত রাখেন।’
‘সম্ভবত তার নেতৃত্বের কৌশল এটাই যে আমাদের আর যাতে জেলে যেতে না হয় ও চাবুকের বাড়ি খেতে না হয়,’ বলেন সোহাইল ওয়াররাইছ।
শহীদ জুলফিকার আলী ভুট্টো ইনস্টিটিউট অফ সায়েন্স অ্যান্ড টেকনোলজির অধ্যাপক ড. রিয়াজ শেখ মনে করেন, আসিফ জারদারি রাজনীতিবিদ হিসেবে বেশ সহনশীল, যা ইমরান খান ও নওয়াজ শরিফের মধ্যে দেখা যায় না।
ড. রিয়াজ জানান, আসিফ জারদারির প্রেসিডেন্ট হিসেবে প্রথম মেয়াদে অন্তত চার থেকে পাঁচবার পিপিপির সাথে সেনাবাহিনীর একটা সংঘাতের পরিস্থিতি তৈরি হয়েছে কিন্তু প্রতিবারই তিনি সেটা এড়িয়েছেন এবং সামরিক শক্তিকে তুষ্ট করেই সামনে চলেছেন।
আসিফ জারদারি প্রেসিডেন্ট থাকাকালীন আরেকটা ঘটনার কথা বলেন ড. রিয়াজ শেখ। মন্ত্রিসভা থেকে সিদ্ধান্ত হয় গোয়েন্দা সংস্থা ও আইএসআই দুটোই স্বরাষ্ট্র মন্ত্রণালয়ের অধীনে থাকবে, এ নিয়ে নির্দেশনাও জারি হয়, কিন্তু এই সিদ্ধান্তের বিরোধিতা করে সেনাবাহিনী এবং এক পর্যায়ে সরকার তাদের সিদ্ধান্ত থেকে সরে আসে।
এছাড়া যুক্তরাষ্ট্রের নাগরিক রেমন্ড ডেভিসকে গ্রেফতার বা অ্যাবোটাবাদে ওসামা বিন লাদেনের মৃত্যুসংবাদ - এ সকল ক্ষেত্রেই জারদারি সেনাবাহিনীর মতানুসারেই চলেছে। এটাই তাদের টিকে থাকতে সাহায্য করেছে বলে মনে করেন ড. রিয়াজ।
লিমজ বিশ্ববিদ্যালয়ের অধ্যাপক ও ‘পলিটিক্যাল কনফ্লিক্ট অব পাকিস্তান’ বইয়ের লেখক মোহাম্মদ ওয়াসিম বলেন, জারদারি কখনওই সেনাবাহিনীর জন্য হুমকি হয়ে দাঁড়াননি।
তিনি মনে করেন, জুলফিকার আলি ভুট্টো বা বেনজির ভুট্টোর মতো আসিফ আলি জারদারির মধ্যে খুব চমকপ্রদ কোনো ব্যাপার নেই, তিনি কখনো সরাসরি জনগণের কাছে যান না বা তাদেরকে সেনাবাহিনীর বিরুদ্ধে ক্ষেপিয়ে তোলেন না।
যে কারণে দ্বিতীয়বার প্রেসিডেন্ট২০০৮ সালে আসিফ আলি জারদারি প্রেসিডেন্ট নির্বাচনে প্রতিদ্বন্দ্বিতা করেন মুসলিম লীগ-এন-এর প্রার্থীর বিপক্ষে, আর এবার তিনি পিপলস পার্টি ও মুসলিম লীগ-এনের যৌথ প্রার্থী।
বিলাওয়াল ভু্ট্টো কিছুদিন আগে বলেন, পিপিপি সরকারের কোনও অংশ হবে না, তবে তিনি চান তার বাবা প্রেসিডেন্ট হোক।
আসিফ জারদারি কেন প্রেসিডেন্ট পদকে বেছে নিলেন?
এর উত্তরে ড. রিয়াজ শেখ বলেন, পাকিস্তানের আইন ও সংবিধান প্রেসিডেন্টকে চূড়ান্ত ক্ষমতা দেয়। তিনি যতদিন প্রেসিডেন্ট ভবনে আছেন, তার বিরুদ্ধে কোনও মামলা বা কোনও রকম আইনি পদক্ষেপ নেয়া যাবে না।
তবে পাকিস্তানের সংসদীয় পদ্ধতিতে রাষ্ট্রের সর্বোচ্চ কর্তৃপক্ষ প্রধানমন্ত্রী। তাই আসিফ জারদারি বলতে পারবেন যা কিছু করা হচ্ছে সেটা মুসলিম লীগ সরকার ও তাদের প্রধানমন্ত্রী করছেন।
ড. রিয়াজ শেখের আরেকটা মতামত হল, পিএমএল-এন সরকার যখন বেসরকারিকরণ বা এরকম কোনও বড় সিদ্ধান্ত নেবে তখন সেসব আইন প্রেসিডেন্টের কাছেই যাবে, যিনি চাইলে এগুলোর বিরোধিতা করতে পারেন বা সংশোধনী দিতে পারেন।
যদিও কখনো কখনো সংসদে আইনপ্রণেতাদের দ্বারা কোনো কিছু পাস হলে সেটা স্বয়ংক্রিয়ভাবে আইন হয়ে যায়, তারপরও ‘জনবিরোধী’ কোনো বিলে স্বাক্ষর না করে প্রেসিডেন্ট জনপ্রিয়তা পেতে পারেন।
তবে অধ্যাপক ওয়াসিমের মতে, জারদারির আবারো প্রেসিডেন্ট হিসেবে দায়িত্ব নেয়াটা একটা ‘দুর্বল সিদ্ধান্ত’।
তিনি বলেন, ‘পিপলস পার্টি ভেবেছে যে এই সরকার বেশিদিন টিকে থাকবে না কারণ সরকারকে অনেক গুরুতর অর্থনৈতিক ও নিরাপত্তা সমস্যা মোকাবেলা করতে হবে, তাই বড় কোনো দায়িত্ব নেয়া উচিত নয়।’
‘কারণ তারা যদি সরকারের অংশ হয় তবে তাদের দায়িত্ব নিতে হবে, তাই কেবল সাংবিধানিক পদ গ্রহণ করা উচিত। যার অর্থ গভর্নরশিপ এবং রাষ্ট্রপতি পদ ইত্যাদি, যা পাঁচ বছর স্থায়ী হতে পারে।’
আসিফ জারদারির সামনে চ্যালেঞ্জ কী?ড. রিয়াজ শেখ বলেন আসিফ জারদারি যে রাজনৈতিক পরিবেশের মধ্যে প্রেসিডেন্ট ভবনে বসতে যাচ্ছেন তাতে তাকে প্রচুর ভারসাম্য বজায় রেখে চলতে হবে।
অন্যদিকে খাইবার পাখতুনখোয়ায় ইমরান খানের দলের সরকার, অনেক বিষয় নিয়েই তারা কেন্দ্রীয় সরকারের সাথে যোগযোগ করবে আর সেখানে সাড়া না পেলে তারা প্রেসিডেন্টের সাথে যোগাযোগ করবে।
বিশ্লেষক সোহাইল ওয়াররাইছ বলেন, ‘প্রেসিডেন্ট একটা সাংবিধানিক পদ, তাকে প্রশাসনিক সিদ্ধান্ত নিতে হবে না। তিনি শাসক ও প্রশাসকের মধ্যে এবং প্রদেশগুলোর মধ্যে সেতু হিসেবে কাজ করবেন।’
যেহেতু তিনি সরকার ব্যবস্থার একটা প্রতীক, তাই সেই অর্থে তার সামনে তেমন বিশেষ কোনো চ্যালেঞ্জ নেই। তিনি সরকারকে তার মতো চলতে দেবেন ও বিভিন্ন প্রদেশগুলোর মধ্যে সম্প্রীতি বজায় রাখতে কাজ করবেন।
আর পিএমল-এনও তাকে কোনো বাধা হিসেবে দেখছে না বলে মনে করেন ওয়াররাইছ। আর সে কারণেই তারা নির্দ্বিধায় তাকে প্রেসিডেন্ট হিসেবে মেনে নিয়েছে।
অধ্যাপক মোহাম্মদ ওয়াসিম বলেন শাহবাজ শরিফের রাজনৈতিক ধরন, আসিফ আলি জারদারির রাজনৈতিক ধরনের সাথে মিলে যায়।
তারা দুজনই সেনাবাহিনীর সাথে মানিয়ে নিতে অভ্যস্ত। সে কারণে এবার হয়তো আগের পুনরাবৃত্তি খুব দ্রুত নাও হতে পারে বলে তার অভিমত।
সূত্র : বিবিসি
",78.42804013476935,21.0
20180896,367,রাজনীতি,"
জেলা পরিষদ নির্বাচন 
সিরাজগঞ্জে হেনরীর স্বামী বি-বাড়িয়ায় বিল্লাল জয়ী
","সিরাজগঞ্জ ও ব্রাহ্মণবাড়িয়ায় জেলা পরিষদ চেয়ারম্যান পদে উপনির্বাচন গতকাল অনুষ্ঠিত হয়েছে। এ নির্বাচনে সিরাজগঞ্জে বেসরকারিভাবে নির্বাচিত হয়েছেন সিরাজগঞ্জ-২ আসনের এমপি ড. জান্নাত আরা হেনরীর স্বামী শামীম তালুকদার লাবু। অপর দিকে ব্রাহ্মণবাড়িয়ায় নির্বাচিত হয়েছেন মো: বিল্লাল মিয়া (ঘোড়া প্রতীক)।আমাদের সিরাজগঞ্জ প্রতিনিধি জানান, উপ-নির্বাচনে সিরাজগঞ্জ জেলা পরিষদের চেয়ারম্যান নির্বাচিত হয়েছেন সিরাজগঞ্জ-২ সদর আসনের এমপি ড. জান্নাত আরা হেনরীর স্বামী শামীম তালুকদার লাবু। নির্বাচনে তিনি ৬৩৪ ভোট পেয়ে বিজয়ী হয়েছেন। উপ-নির্বাচনের রিটার্নিং কর্মকর্তা ও জেলা নির্বাচন অফিসার মো: শহিদুল ইসলাম শনিবার বেলা আড়াইটার দিকে নির্বাচনী ফলাফল ঘোষণা করেন। তিনি জানান, জিপগাড়ি প্রতীকে শামীম তালুকদার লাবু ৬৩৪ ভোট পেয়ে বেসরকারিভাবে বিজয়ী হয়েছেন। তার নিকটতম প্রতিদ্বন্দ্বী মকবুল হোসেন মুকুল ঘোড়া প্রতীকে পেয়েছেন ৫০৬ ভোট। এ ছাড়া উড়োজাহাজ প্রতীকে মুহা: শওকত আলী সেলিম ৩৪, আনারস প্রতীকে রেফাজ উদ্দিন মাস্টার ১০, চশমা প্রতীকে আব্দুর রহমান ৫ এবং মোটরসাইকেল প্রতীকে অ্যাডভোকেট আব্দুর রহমান ২ ভোট পেয়েছেন।
ব্রাহ্মণবাড়িয়া জেলা পরিষদে বিল্লাল জয়ীব্রাহ্মণবাড়িয়া প্রতিনিধি জানান, ব্রাহ্মণবাড়িয়া জেলা পরিষদের চেয়ারম্যান পদে উপনির্বাচনে মো: বিল্লাল মিয়া বেসরকারিভাবে নির্বাচিত হয়েছেন। তিনি ঘোড়া প্রতীকে ৭৪৩ ভোট পেয়ে চেয়ারম্যান নির্বাচিত হয়েছেন। তার নিকটতম প্রতিদ্বন্দ্বী জেলা আওয়ামী লীগের সিনিয়র সহ-সভাপতি ও ব্রাহ্মণবাড়িয়া পৌরসভার দুইবারের সাবেক মেয়র মো: হেলাল উদ্দিন (চশমা প্রতীক) পেয়েছেন ৪৯০ ভোট ও জেলা আওয়ামী লীগের সাবেক সহসভাপতি ও জেলা পরিষদের সাবেক চেয়ারম্যান মো: শফিকুল আলম এমএসসি (আনারস প্রতীক) পেয়েছেন ১৩৩ ভোট।রংপুরের পায়রাবন্দ ইউনিয়নে জামায়াত প্রার্থী ফারুক নির্বাচিতনিজস্ব প্রতিবেদক জানান, রংপুর মিঠাপুকুর উপজেলার ৩ নং পায়রাবন্দ ইউনিয়নের চেয়ারম্যান পদে উপনির্বাচনে জামায়াত প্রার্থী ফারুক হোসেন নির্বাচিত হয়েছেন। মোটরসাইকেল প্রতীক নিয়ে নির্বাচন করে তিনি ৬১২৯ ভোট পেয়েছেন। তার নিকটতম প্রতিদ্বন্দ্বী পেয়েছেন ৪২১৩ ভোট।গত ৫ নভেম্বর রাতে সাবেক চেয়ারম্যান জামায়াত নেতা মাহবুবার রহমান নির্মম হত্যাকাণ্ডের শিকার হন। এ কারণে গতকাল উপনির্বাচন অনুষ্ঠিত হয়। প্রায় ২৪ হাজার ভোটারের ইউনিয়নটিতে চেয়ারম্যান পদে মোট ৬ জন প্রার্থী প্রতিদ্বন্দ্বিতা করেন। অন্য প্রার্থীরা হলেন- ফয়জার রহমান খান, মো: রেজাউল ইসলাম, মো: আফজাল হোসেন, মো: আব্দুস ছামাদ ও মোফাজ্জল হোসেন মধু।
ঝিকরগাছার গদখালী ইউপিতে প্রিন্স চেয়ারম্যান নির্বাচিতঝিকরগাছা (যশোর) সংবাদদাতা জানান, যশোরের ঝিকরগাছা উপজেলার গদখালী ইউনিয়ন পরিষদ উপনির্বাচনে প্রিন্স আহম্মেদ (আনারস প্রতীক) ৭ হাজার ৮৭৫ ভোট পেয়ে বেসরকারিভাবে চেয়ারম্যান নির্বাচিত হয়েছেন। তার নিকটতম প্রতিদ্বন্দ্বী আওয়ামী লীগ নেতা অধ্যাপক আশরাফ উদ্দিন পেয়েছেন ৩ হাজার ১০৯ ভোট। এ ছাড়া মোটরসাইকেল প্রতীক সাইফুর রহমান সাইফ পেয়েছেন এক হাজার ১২৭ ভোট পেয়ে তৃতীয় স্থানে রয়েছে। এ ছাড়া চশমা প্রতীক ইমামুল হোসেন ১২৬ ভোট ও টেলিফোন প্রতীক আবুল কালাম আজাদ পেয়েছেন ৪৮ ভোট।জানা গেছে, ইউনিয়নে ২৩ হাজার ১৬৩ জন ভোটারের মধ্যে ১২ হাজার ৪৭৬ জন তাদের ভোটাধিকার প্রয়োগ করেন।
মিরসরাইয়ে উপনির্বাচনে ইকবাল মেম্বার নির্বাচিতমিরসরাই (চট্টগ্রাম) প্রতিনিধি জানান, মিরসরাইয়ের ১১ নং মঘাদিয়া ইউনিয়নের ১ নং ওয়ার্ডের উপনির্বাচনে মিজানুর রহমান ইকবাল টিউবওয়েল প্রতীকে ৩৬৩ ভোট পেয়ে বিজয়ী হয়েছেন। নিকটতম প্রতিদ্বন্দ্বী সেলিম সরওয়ার বৈদ্যুতিক পাখা প্রতীকে পেয়েছেন ৩৪৩ ভোট। এ ছাড়া আলী আকবর ফুটবল প্রতীকে পেয়েছেন ১৬০ ভোট, রফিকুল ইসলাম তালা প্রতীকে পেয়েছেন ২৯৩ ভোট এবং আলিম উল্যাহ মোরগ প্রতীকে পেয়েছেন ১১৪ ভোট।
 
",78.21208500527499,22.0
20180685,343,রাজনীতি,"
 	নাসের চেয়ারম্যান শামিম মহাসচিব 
তৃণমূল জাতীয় পার্টির কমিটি গঠন
","ঢাকা রিপোর্টার্স ইউনিটিতে তৃণমূল জাতীয় পার্টির এক প্রতিনিধি সভা গতকাল ড. আবদুল্লাহ আল নাসেরের সভাপতিত্বে অনুষ্ঠিত হয়। প্রতিনিধি সভায় ড. আবদুল্লাহ আল নাসেরকে চেয়ারম্যান, আলহাজ আবদুল বাতেনকে কো-চেয়ারম্যান ও শামিম ইশতিয়াক চৌধুরীকে মহাসচিব করে ১০১ সদস্যবিশিষ্ট তৃণমূল জাতীয় পার্টি গঠন করা হয়।তৃণমূল জাতীয় পার্টির চেয়ারম্যান ড. আবদুল্লাহ আল নাসের বলেন, জাতীয় পার্টির মধ্যে অভ্যন্তরীণ কোন্দল, নেতৃত্বে দুর্নীতির কারণে আজ জাতীয় পার্টির তৃণমূল নেতাকর্মীরা জাতীয় পার্টি থেকে নিষ্ক্রিয় হয়ে বিভিন্ন দলে যোগদান করেছেন, অনেকে নিষ্ক্রিয় হয়ে রয়েছেন। আমরা তৃণমূল জাতীয় পার্টি নেতৃবৃন্দ অতি অল্প সময়ের মধ্যে দেশের ৬৪ জেলা ও ৪৯৫টি উপজেলা সফরে করে জাতীয় পার্টির নিষ্ক্রিয় কর্মীদের এবং দলছুট জাতীয় পার্টির তৃণমূল নেতাকর্মীদের একত্র করে জাতীয় পার্টিকে আগের মতো শক্তিশালী করব ইনশআল্লাহ। বিজ্ঞপ্তি।
 
 
",78.03881993951549,23.0
20051688,192,আইন,"সভাপতিসহ ৪ পদে বিএনপি, সম্পাদকসহ ১০ পদে আওয়ামী লীগের জয়","সুপ্রিমকোর্ট আইনজীবী সমিতির ২০২৪-২৫ সালের নির্বাচনে বঙ্গবন্ধু আওয়ামী আইনজীবী পরিষদ (সাদা প্যানেল) সম্পাদকসহ ১০টি পদ এবং জাতীয়তাবাদী আইনজীবী ঐক্য ফোরাম (নীল প্যানেল) সভাপতিসহ চারটি পদে জয়ী হয়েছে।
সভাপতি পদে নীল প্যানেলের এএম মাহবুব উদ্দিন খোকন দুই হাজার ৬২২ ভোট পেয়ে নির্বাচিত হন। তার নিকটতম প্রতিদ্বন্দ্বী সাদা প্যানেলের আবু সাঈদ সাগর দুই হাজার ৫৩৯ ভোট পেয়েছেন।
সম্পাদক পদে সাদা প্যানেলের শাহ মঞ্জুরুল হক তিন হাজার ৩১৯ ভোট পেয়ে নির্বাচিত হয়েছেন। এ পদে নীল প্যানেলের মো. রুহুল কুদ্দুস (কাজল) এক হাজার ৭০২ ভোট পেয়েছেন।
দুই প্যানেলের বাইরে সম্পাদক পদপ্রার্থী নাহিদ সুলতানা (যুথী) পেয়েছেন ২৬৯ ভোট। শনিবার রাত দেড়টার দিকে নির্বাচন পরিচালনা উপ-কমিটির আহ্বায়ক সিনিয়র আইনজীবী আবুল খায়ের ফলাফল ঘোষণা করেন।
সাদা প্যানেল থেকে সহসভাপতি পদে রমজান আলী শিকদার ও দেওয়ান মো. আবু ওবাঈদ হোসেন, কোষাধ্যক্ষ পদে মোহাম্মদ নুরুল হুদা আনসারী, সহসম্পাদকের দুটি পদে মো. হুমায়ুন কবির ও মোহাম্মদ হুমায়ুন কবির জয়ী হয়েছেন।
সদস্য সাতটি পদের মধ্যে চারটি পেয়েছেন সাদা প্যানেলের প্রার্থীরা। তারা হলেন মো. বেলাল হোসেন, খালেদ মোশাররফ, মো. রায়হান রনি ও রাশেদুল হক খোকন। তিনটি পদ পেয়েছেন নীল প্যানেলের প্রার্থীরা। তারা হলেন ফাতিমা আক্তার, মো. শফিকুল ইসলাম শফিক ও সৈয়দ ফজলে এলাহী।
ফলাফল ঘোষণার আগে সব পদের ভোট পুনরায় গণনার দাবি জানিয়ে নির্বাচন পরিচালনা উপ-কমিটির কাছে চিঠি দেন ব্যারিস্টার মাহবুব উদ্দিন খোকন।
এর আগে অনেক নাটকীয়তার পর শনিবার বিকাল ৩টার পর সুপ্রিমকোর্ট আইনজীবী সমিতির ২০২৪-২৫ সালের নির্বাচনের ভোট গণনা শুরু হয়। ভোট গণনা ও ফল ঘোষণা উপলক্ষ্যে সুপ্রিমকোর্ট অঙ্গনে প্রচুর পুলিশ সদস্য মোতায়েন করা হয়। যে ভবনে ভোট গণনা করা হচ্ছে সেখানে প্রবেশে কড়াকড়ি আরোপ করা হয়।
এর আগে বুধবার ও বৃহস্পতিবার নির্বাচন শান্তিপূর্ণভাবে সম্পন্ন হয়। দুই দিনে ৭ হাজার ৮৮৩ জন আইনজীবীর মধ্যে ৫৩১৯ আইনজীবী তাদের ভোটাধিকার প্রয়োগ করেন।
সম্পাদক পদে সাদা ও নীল প্যানেলের বাইরে অ্যাডভোকেট নাহিদ সুলতানা যুথি ও ফরহাদ উদ্দিন আহমেদ ভূইয়া প্রতিদ্বন্দ্বিতা করছেন। কোষাধ্যক্ষ পদে অ্যাডভোকেট সাইফুল ইসলাম স্বতন্ত্রভাবে নির্বাচন করেন।",77.78986038027894,24.0
20181537,448,রাজনীতি,"

লক্ষ্মীপুরে বিএনপি কেন্দ্রীয় নেতা খায়ের ভূঁইয়া কারাগারে, নেতাকর্মীদের বিক্ষোভ 
","লক্ষ্মীপুরে পুলিশের দায়েরকৃত দুই মামলায় বিএনপি চেয়ারপারসন বেগম খালেদা জিয়ার উপদেষ্টা পরিষদের সদস্য আবুল খায়ের ভূঁইয়াকে কারাগারে পাঠানো হয়েছে। এদিকে তার জামিন নামঞ্জুর হওয়ায় আদালত পাড়ায় বিক্ষোভ এবং কারাগারে নিয়ে যাবার সময় মিছিল করেছে দলীয় নেতাকর্মীরা।
রোববার (১০ মার্চ) দুপুরে লক্ষ্মীপুর আদালত থেকে প্রিজনভ্যানে করে তাকে কারাগারে পাঠানো হয়। এরআগে, জেলা ও দায়রা জজ আদালতে হাজির হয়ে জামিন আবেদন করলে আদালতের বিচারক রহিবুল ইসলাম তার জামিন না মঞ্জুর করেন।
উল্লেখ্য, গত বছরের ১৮ জুলাই বিকেলে কেন্দ্রীয় কর্মসূচির অংশ হিসেবে জেলা বিএনপির উদ্যোগে শহরের গোডাউন রোডের বিএনপি নেতা শহীদ উদ্দিন চৌধুরী এ্যানির বাসভবনের সামনে থেকে পদযাত্রা বের করা হয়। পদযাত্রাটি শহরের গুরুত্বপর্ণূ সড়ক প্রদক্ষিণ শেষে ঝুমুর স্টেশনের দিকে যাচ্ছিল। মিছিলটি রামগতি সড়কের আধুনিক হাসপাতালের সামনে গেলে পুলিশ বাধা দেয়। এ সময় নেতাকর্মীদের সাথে পুলিশের সংঘর্ষ বাধে। এতে জেলা ছাত্রদলের সভাপতিসহ অন্তত ৫০ নেতকর্মী গুলিবিদ্ধসহ আহত হন দুই শতাধিক নেতাকর্মী। পদযাত্রা চলাকালীন সময় সামাদ এলাকায় কৃষক দল কর্মী সজীব হোসেনকে পিটিয়ে ও কুপিয়ে হত্যা করা হয়। ঘটনার পরদিন সদর থানায় পৃথক চারটি মামলা করা হয়। পুলিশ দু’টি মামলা করে। এই চারটি মামলায় কেন্দ্রীয় বিএনপির প্রচার সম্পাদক শহীদ উদ্দীন চৌধুরী এ্যানি, বিএনপি চেয়ারপারসন বেগম খালেদা জিয়ার উপদেষ্টা পরিষদের সদস্য আবুল খায়ের ভূঁইয়া, জেলা বিএনপির সদস্য সচিব সাহাবুদ্দিন সাবু, যুগ্ম আহ্বায়ক অ্যাডভোকেট হাসিবুর রহমানসহ প্রায় সাড়ে ৩ হাজার বিএনপি, যুবদল ও ছাত্রদলসহ অঙ্গসংগঠনের নেতাকর্মীকে আসামি করা হয়। ওই মামলায় কেন্দ্রীয় বিএনপির প্রচার সম্পাদক শহীদ উদ্দীন চৌধুরী এ্যানি ও জেলা বিএনপির সদস্য সচিব সাহাবুদ্দিন সাবু এবং যুগ্ম আহ্বায়ক অ্যাডভোকেট হাসিবুর রহমান জামিনে রয়েছেন।
",77.5961452538624,25.0
20180840,359,আইন,"
	মুক্তি দাবি বিএফইউজে-ডিইউজের 
সাংবাদিক শফিউজ্জামান রানাকে কারাদণ্ডের নিন্দা ও প্রতিবাদ
","ইউএনও কার্যালয়ে তথ্য চাইতে গিয়ে দৈনিক দেশ রূপান্তরের শেরপুরের নকলা উপজেলা সংবাদদাতা শফিউজ্জামান রানাকে গ্রেফতার ও ছয় মাসের কারাদণ্ডের ঘটনায় তীব্র নিন্দা-উদ্বেগ জানিয়েছে বিএফইউজে ও ডিইউজে। গতকাল এক যৌথ বিবৃতিতে বাংলাদেশ ফেডারেল সাংবাদিক ইউনিয়ন-বিএফইউজে সভাপতি রুহুল আমিন গাজী ও মহাসচিব কাদের গনি চৌধুরী এবং ঢাকা সাংবাদিক ইউনিয়ন-ডিইউজে সভাপতি মো: শহিদুল ইসলাম ও সাধারণ সম্পাদক খুরশীদ আলম অবিলম্বে সাংবাদিক রানার নিঃশর্ত মুক্তি ও মিথ্যা মামলা প্রত্যাহারের দাবি জানিয়ে বলেন, এ ধরনের নিপীড়ন সাংবাদিকের তথ্য অধিকারই খর্ব নয়, এটি মুক্ত সাংবাদিকতায় অন্তরায়। এভাবে কালাকানুন করে গণমাধ্যমের কণ্ঠরোধ এবং সাংবাদিক হত্যা-নির্যাতন, হামলা-মামলা, গ্রেফতার অব্যাহত থাকলে গণমাধ্যম তার অস্তিত্ব হারাতে বসবে।
বিবৃতিতে সাংবাদিক নেতৃবৃন্দ বলেন, তথ্য অধিকার সংবিধানে উল্লেখিত মৌলিক অধিকার অংশের চিন্তা, বিবেক ও বাকস্বাধীনতার অবিচ্ছেদ্য অংশ। সে জন্য তথ্য অধিকার আমাদের মৌলিক অধিকারও বটে। তথ্য অধিকার আইনের একটি শক্তিশালী বিধান হলো, সরকারি কর্তৃপক্ষগুলো সর্বোচ্চ পরিমাণ তথ্য জনসমক্ষে প্রকাশ করবে স্বতঃপ্রণোদিতভাবে (ভলান্টারি ডিসক্লোজার); অর্থাৎ নাগরিক বা সাংবাদিকদের চাওয়ার অপেক্ষায় না থেকে সরকারি কর্তৃপক্ষগুলো নিজ নিজ দফতরের কাজকর্ম সম্পর্কিত অধিকাংশ তথ্য নিজ নিজ ওয়েবসাইটে এবং অন্যান্য মাধ্যমে জনসমক্ষে প্রকাশ করবে এবং নাগরিকদের তরফ থেকে যেকোনো তথ্যের চাহিদা মেটানোর জন্য আন্তরিকভাবে প্রস্তুত থাকবে; সাংবাদিকদের প্রশ্নের উত্তর দিতে অস্বীকৃতি জানাবে না; বরং প্রশ্নের উত্তরের পাশাপাশি আনুষঙ্গিক আরো তথ্য-উপাত্ত সরবরাহ করবে। নকলায় সরকারি কর্মকর্তারা সাংবাদিক রানার সাথে যে আচরণ করেছেন সেটি পুরোপুরি আইনের লঙ্ঘন। সরকারের নীতিনির্ধারক ও জনপ্রশাসনের কর্তাব্যক্তিদের মধ্যে তথ্য অধিকার আইনের মর্মকথা সম্পর্কে সঠিক উপলব্ধি জাগলে তারা কখনোই তথ্যকে সরকারি সম্পত্তি মনে করতে পারতেন না, বরং স্বীকার করতেন যে, তথ্যের মালিক জনগণ; তা গোপন রাখার অধিকার সরকারের কোনো কর্তৃপক্ষের নেই।
বিবৃতিতে বলা হয়, জনগণের তথ্যপ্রাপ্তির অধিকার নিশ্চিত করতে তথ্য অধিকার আইন-২০০৯ প্রণয়ন করা হয়। এ আইনের প্রারম্ভিকায় দুর্নীতি হ্রাস ও সুশাসন প্রতিষ্ঠায় তথ্যের অবাধ প্রবাহের ওপর গুরুত্বারোপ করা হয়েছে। বাংলাদেশের সংবিধানে নাগরিকের চিন্তা, বিবেক ও বাকস্বাধীনতাকে অন্যতম মৌলিক অধিকার হিসেবে স্বীকৃতি দেয়া হয়েছে, যার একটি অবিচ্ছেদ্য অংশ জনগণের তথ্য অধিকার। এ ছাড়া জাতিসঙ্ঘের নাগরিক ও রাজনৈতিক অধিকার সম্পর্কিত আন্তর্জাতিক সনদে এবং জাতিসঙ্ঘ দুর্নীতিবিরোধী সনদেও একটি স্বাধীন রাষ্ট্রের নাগরিকের তথ্য অধিকারের বিষয়টি উল্লেখ রয়েছে। হালের টেকসই উন্নয়ন অভীষ্ট (এসডিজি) ১৬-তে বলা হয়েছে, টেকসই উন্নয়নসহ সর্বস্তরে অন্তর্ভুক্তিমূলক প্রতিষ্ঠান গড়ে তুলতে তথ্যে প্রবেশগম্যতা গুরুত্বপূর্ণ নিয়ামক; এতে সদস্যরাষ্ট্রগুলোকে তথ্য অধিকার আইন কার্যকরভাবে প্রয়োগের আহ্বান জানানো হয়েছে। এতসব বিধিবিধান-আহ্বান সত্ত্বেও সরকারের আন্তরিকতার অভাবে তথ্য নিয়ন্ত্রণ বা গোপনের অপচেষ্টাকে দমন করা যাচ্ছে না। গণতন্ত্রের অনুপস্থিতির কারণে আইন থাকলেও এর কার্যকারিতা খুব একটা পরিলক্ষিত হচ্ছে না। ফলে জনগণ সুফল তো পাচ্ছে না উল্টো পদে পদে অপদস্থ হচ্ছে। বিচারহীনতার (ন্যায় বিচার) সংস্কৃতির কারণে দিন দিন অপরাধপ্রবণতা বাড়ছে। বিবৃতিতে গণমাধ্যমের স্বাধীনতাবিরোধী সাইবার সিকিউরিটি অ্যাক্টসহ সব কালাকানুন বাতিলেরও দাবি জানান নেতারা। বিজ্ঞপ্তি।
",77.51014670508323,26.0
20046821,128,আইন,"ভ্রাম্যমাণ আদালত বসিয়ে সাংবাদিককে কারাদণ্ড, সুষ্ঠু তদন্তে জোর তথ্য প্রতিমন্ত্রীর","ভ্রাম্যমাণ আদালতের মাধ্যমে দৈনিক দেশ রূপান্তরের শেরপুর জেলার নকলা উপজেলা সংবাদদাতা শফিউর রহমান রানাকে কারাদণ্ড প্রদানের ঘটনার সুষ্ঠু তদন্তের ওপর জোর দিয়েছেন তথ্য ও সম্প্রচার প্রতিমন্ত্রী মোহাম্মদ আলী আরাফাত। পাশাপাশি তিনি বিষয়টি নিয়মিত পর্যবেক্ষণ করছেন। রোববার তথ্য মন্ত্রণালয়ের জনসংযোগ কর্মকর্তা মো. ইফতেখার হোসেন স্বাক্ষরিত সংবাদ বিজ্ঞপ্তিতে এই কথা জানানো হয়েছে।
তথ্য ও সম্প্রচার প্রতিমন্ত্রী এ বিষয়ে প্রধান তথ্য কমিশনার মো. আব্দুল মালেকের সাথে কথা বলেন এবং বিষয়টির খোঁজ-খবর নেন। এ সময় ঘটনাটির সুষ্ঠু তদন্তের ওপর জোর দেন প্রতিমন্ত্রী। তথ্য ও সম্প্রচার প্রতিমন্ত্রী ঘটনাটির খোঁজ নিলে প্রধান তথ্য কমিশনার প্রতিমন্ত্রীকে জানান, তথ্য অধিকার আইন, ২০০৯ অনুযায়ী উক্ত বিষয়ে তদন্তের জন্য তথ্য কমিশনার শহীদুল আলম ঝিনুক ১০ই মার্চ শেরপুর জেলার নকলা উপজেলা ও সংশ্লিষ্ট এলাকায় যাবেন। সোমবার (১১ মার্চ) তথ্য কমিশনে তার প্রতিবেদন জমা দেয়ার কথা রয়েছে বলে প্রতিমন্ত্রীকে অবহিত করেন প্রধান তথ্য কমিশনার।এর আগে গত ৭ মার্চ একটি জাতীয় দৈনিকের প্রথম পৃষ্ঠায় ‘তথ্য চেয়ে আবেদন করে দেশ রূপান্তরের সাংবাদিক জেলে’ শিরোনামে প্রকাশিত সংবাদের পরিপ্রেক্ষিতে তথ্য কমিশন থেকে তথ্য অধিকার আইনের ২৫(৫) ধারা অনুযায়ী বিষয়টি তদন্তের জন্য তথ্য কমিশনার শহীদুল আলম ঝিনুককে দায়িত্ব দেয়া হয়।",77.24606543239604,27.0
20046634,51,রাজনীতি,আওয়ামী অলিগার্করা গরিবের পকেট কেটে ফুলে ফেঁপে বড়লোক হচ্ছে,"১২ দলীয় জোটের শীর্ষ নেতারা বলেছেন, গুম, খুন ও প্রতিবেশী দেশের নীলনকশায় ডামি নির্বাচনের মাধ্যমে ক্ষমতা জবরদখলকারী আওয়ামী লীগ সরকার আওয়ামী অলিগার্কতন্ত্র কায়েম করেছে। দেশের সাধারণ মানুষের পকেট কেটে আওয়ামী লীগের লোকজন রাশান অলিগার্কদের মত বিত্ত বৈভবের মালিক হচ্ছেন। রাতারাতি ফুলে ফেঁপে বড়লোক হচ্ছেন। অন্যদিকে তাদের লুটেরা সিন্ডিকেটের কারণে দ্রব্যমূল্য লাগামহীন বাড়ছে। আর সাধারণ মানুষের জীবনে নাভিশ্বাস উঠেছে। প্রতিবেশী দেশের ইন্ধনে আওয়ামী লীগ আরও বেপরোয়া হয়ে উঠেছে। তবে বাংলাদেশের অভ্যন্তরীণ বিষয়ে প্রতিবেশী রাষ্ট্রের হস্তক্ষেপের কারণে তাদের পণ্য বর্জনের মাধ্যমে দেশের জনগণ তাদেরকে ঘৃণা জানাচ্ছে। এমতাবস্থায় দেশ ও জনগণের স্বার্থে অবিলম্বে আওয়ামী লীগ সরকারের পতন ঘটাতে হবে। একইসঙ্গে নির্দলীয় তত্ত্বাবধায়ক সরকারের অধীনে নির্বাচন দিতে হবে। পাশাপাশি বিদ্যুৎসহ নিত্যপণ্যের বর্ধিতমূল্য প্রত্যাহার এবং প্রতিবেশী দেশের পণ্য বর্জনের আহ্বান জানান ১২ দলের শীর্ষ নেতারা।আজ রোববার (১০ মার্চ) বিকেলে রাজধানীর মালিবাগে মৌচাক, আনারকলি মার্কেট ও তৎসংলগ্ন এলাকায় ""ভারতীয় পণ্য বর্জন ও আগ্রাসন প্রতিরোধে রুখে দাঁড়ান"" শীর্ষক লিফলেট বিতরণকালে জোটের শীর্ষ নেতারা এসব কথা বলেন।বিজ্ঞাপনএসময় তারা মার্কেটের দোকানদার, ক্রেতা, পথচারী ও সাধারণ মানুষের হাতে লিফলেট তুলে দেন। লিফলেটে বলা হয়েছে- আওয়ামী লীগ সরকার গায়ের জোরে ভোট চুরির মাধ্যমে দেশ পরিচালনা করে আসছে। তারা লুটপাট করতেই সিন্ডিকেটের মাধ্যমে বিদ্যুৎ, নিত্যপ্রয়োজনীয় পণ্যের মূল্য বাড়িয়েছে। এই সিন্ডিকেট সরকারকে না বলুন। একইসঙ্গে সীমান্তে বাংলাদেশি নাগরিক হত্যা, বাংলাদেশের রাজনৈতিক, অর্থনৈতিক সহ বিভিন্ন বিষয়ে হস্তক্ষেপের প্রতিবাদে প্রতিবেশি দেশের পণ্য বর্জনের আহ্বান জানানো হয়।
লিফলেট বিতরণ কর্মসূচিতে অংশগ্রহণ করেন বাংলাদেশ এলডিপির মহাসচিব শাহাদাত হোসেন সেলিম, বাংলাদেশ জাতীয় দলের চেয়ারম্যান সৈয়দ এহসানুল হুদা, জমিয়তে উলামায়ে ইসলাম বাংলাদেশের মহাসচিব মুফতি গোলাম মহিউদ্দিন ইকরাম, জাতীয় গণতান্ত্রিক পার্টির (জাগপা) সিনিয়র সহ-সভাপতি রাশেদ প্রধান, বাংলাদেশ লেবার পার্টির চেয়ারম্যান লায়ন ফারুক রহমান, বাংলাদেশ কল্যাণ পার্টির চেয়ারম্যান শামসুদ্দিন পারভেজ, বাংলাদেশ ইসলামিক পার্টির চেয়ারম্যান আবুল কাশেম, ইসলামী ঐক্যজোটের মহাসচিব মাওলানা আব্দুল করিম, বাংলাদেশ এলডিপির অতিরিক্ত মহাসচিব তমিজ উদ্দিন টিটু , জাগপার সাধারণ সম্পাদক ইকবাল হোসেন প্রধান, বাংলাদেশ কল্যাণ পার্টির মহাসচিব আবু হানিফ, বাংলাদেশ জাতীয় দলের ভাইস চেয়ারম্যান শামসুল আহাদ, জামিয়তে ওলামায়ে ইসলাম বাংলাদেশের সাংগঠনিক সম্পাদক মুফতি জাকির হোসেন, ইসলামী ঐক্য জোটের সিনিয়র ভাইস চেয়ারম্যান মাওলানা শওকত আমিন, জাতীয় পার্টির ভাইস চেয়ারম্যান হান্নান আহমেদ বাবলু, লেবার পার্টির যুগ্ম মহাসচিব শরিফুল ইসলামসহ জোট নেতৃবৃন্দ।
সংক্ষিপ্ত বক্তব্যে ১২ দলীয় জোটের মুখপাত্র শাহাদাত হোসেন সেলিম বলেন, বাংলাদেশে আজ গণতন্ত্র ও জনগণের ভোটাধিকার নেই। প্রহসন ও একদলীয় ডামি নির্বাচনের মাধ্যমে ফ্যাসিস্ট আওয়ামী লীগ ফের ক্ষমতা জবরদখল করেছে। অথচ একাত্তরের মহান মুক্তিযুদ্ধের অন্যতম লক্ষ্য ছিল গণতান্ত্রিক, সাম্য ও মানবিক বাংলাদেশ প্রতিষ্ঠা করা। কিন্তু আমরা আজও গণতন্ত্রের স্বাদ পাইনি। জনগণ ভোটাধিকার বঞ্চিত। লুটপাট ও মহাদুর্নীতির রাজত্ব কায়েম করেছে আওয়ামী লীগ। তাদেরকে নির্লজ্জভাবে মদদ দিচ্ছে প্রতিবেশি দেশের সরকার। আমরা ওই দেশকে বলবো- আপনারা বাংলাদেশের জনগণের সঙ্গে বন্ধুত্ব করুন, কোনো রাজনৈতিক দলের সঙ্গে নয়। তা না হলে আপনাদের বিরুদ্ধে বাংলাদেশ সহ বিশ্বব্যাপী বয়কটের ঘোষণা আসবে।তিনি বলেন, এমনিতেই দেশের মানুষ ঠিকমতো দুই বেলা পেট ভরে খেতে পারেনা। নিত্যপণ্যের দাম সাধারণ মানুষের নাগালের বাইরে। এরমধ্যেই বিদ্যুতের দাম বাড়িয়েছে ডামি নির্বাচনের সরকার। এতে জনগণের নাভিশ্বাস উঠেছে। আমরা বলবো- রোজার মাস শুরু হচ্ছে অবিলম্বে নিত্যপ্রয়োজনীয় পণ্যের দাম কমান। না হলে গণআন্দোলনের মুখে আপনাদেরকে লজ্জাজনকভাবে বিদায় নিতে হবে। এসময় অবিলম্বে বিএনপির চেয়ারপারসন বেগম খালেদা জিয়া সহ গ্রেপ্তারকৃত সকল নেতাকর্মীদের মুক্তি দাবি জানান সেলিম।
১২ দলীয় জোটের সমন্বয়ক জাতীয় দলের চেয়ারম্যান সৈয়দ এহসানুল হুদা বলেন, প্রতিবেশি পাল্টানো যায় না বন্ধু পাল্টানো যায়। কিন্তু প্রতিবেশী দেশ আমাদেরকে মেক্সিকো সিনড্রোমের মতো তাচ্ছিল্য করছে। কিন্তু তারা এদেশের জনগণের পালস বুঝতে চাচ্ছে না। তারা একটি ডিনায়ালের মধ্যে দিয়ে যাচ্ছে। প্রতিবেশী দেশের প্রতি ঘৃণা বিদ্বেষ এদেশের সেকুলার, ধর্মে অবিশ্বাসী থেকে শুরু করে সকলের মধ্যে তীব্রভাবে দানা বেঁধে উঠেছে। কারণ তারা আমাদেরকে চাকর বা দাস বানিয়ে তাদের স্বার্থ হাসিল করতে চাচ্ছে। আর এই অবৈধ সরকার সেটাকে সুযোগ করে দিচ্ছে। প্রতিবেশী দেশ প্রকাশ্যে আমাদের গণতন্ত্রকে ধ্বংস করেছে। আর তার দোসর এই সরকারের পররাষ্ট্রমন্ত্রী বলেছেন ২০১৪-১৮ এবং ২৪ সালে বাংলাদেশের গণতান্ত্রিক অভিযাত্রায় ভারত আমাদের পাশে ছিল এবং গণতন্ত্রকে রক্ষা করেছে। আওয়ামী লীগের কিছু হালুয়া রুটি ও উচ্ছিষ্ট ভোগকারী ছাড়া দেশের সকল গণতন্ত্রকামী মানুষ আজ প্রতিবেশী দেশের বিরুদ্ধে ফুঁসে উঠেছে। তারা ও এই সরকার ভয় দেখিয়ে এদেশের জনগণকে দাবিয়ে রাখতে চাচ্ছে। ভয় দেখিয়ে দাবিয়ে রাখা যাবে না তাদেরকে চরম মূল্য দিতে হবে। বাংলাদেশের গণতন্ত্র ধ্বংস ও দেশের অভ্যন্তরীণ রাজনীতিতে প্রতিবেশী দেশের হস্তক্ষেপ বন্ধে এদেশের ৫৬ হাজার বর্গ মাইলে তাদের পণ্য বর্জন আন্দোলন ছড়িয়ে দেওয়া হবে। আশা করি প্রতিবেশী দেশের শুভ বুদ্ধির উদয় হবে এবং তারা এদেশের জনগণের অধিকার আদায়ে বৃহৎ গণতান্ত্রিক রাষ্ট্র হিসেবে তাদের যথাযথ ভূমিকা পালন করবে। বন্ধুত্ব হবে সমতার ভিত্তিতে ভয় দেখিয়ে এদেশের জনগণকে দাবিয়ে রাখা যাবে না।",76.93267678221292,28.0
20173833,286,অর্থনীতি,"

হাটহাজারীতে ভয়াবহ অগ্নিকাণ্ডে ৪০ লক্ষাধিক টাকার সম্পদ পুড়ে ছাই
","চট্টগ্রামের হাটহাজারীতে ভোররাতে এক ভয়াবহ অগ্নিকাণ্ডে ১৬টি বসতঘর ও একটি দোকান পুড়ে ছাই হয়ে গেছে। এতে ক্ষয়ক্ষতি হয়েছে প্রায় ৪০ লক্ষাধিক টাকার সম্পদ। অগ্নিদুর্গত পরিবারগুলো পরনের কাপড় ছাড়া কারো কোনো কিছু উদ্ধার করা সম্ভব হয়নি। বর্তমানে ১৬টি পরিবারের সবাই খোলা আকাশের নিচে মানবেতর জীবন যাপন করছে।শুক্রবার হাটহাজারী পৌরসভার ৫ নম্বর ওয়ার্ড শাহজালাল পাড়ার বুড়ি পুকুর পাড়ে ইব্রাহিম কলোনিতে এ অগ্নিকাণ্ডের ঘটনা ঘটে। রাতে যখন সবাই ঘুমে তখন অজ্ঞাত কারণে অগ্নিকাণ্ডের সূত্রপাত হলে মুহূর্তের মধ্যে আগুনের লেলিহান শিখা ছড়িয়ে পড়ে। কলোনির বাসিন্দা ফাতেমা বেগম, শহরবানু, মো: মঞ্জু, পান্না, মো: সুমন, আকতার হোসেন, মো: নুরমিয়া, মো: নাছির উদ্দীন, আকলিমা, মো: আলী, মো: ওসমান, মো: ওয়াসিম, মো: শাহআলম ও মো: নাছিরের পরিবারের ঘরের মালামালসহ বসতঘর ও একটি দোকান সম্পূর্ণ ভস্মীভূত হয়। ঘটনাস্থল থেকে মাত্র অধা কিলোমিটারের মধ্যে হাটহাজারী ফায়ার সার্ভিস স্টেশন হলেও খবর পেয়ে যেতে দেরি হওয়ার কারণে কিছুই উদ্ধার করা যায়নি। তবে ফায়ার সার্ভিসের কর্মীরা ঘটনাস্থলে পরে গিয়ে স্থানীয়দের সহযোগিতায় আগুন নিয়ন্ত্রণে আনার কারণে আগুন কলোনির বাইরে ছড়াতে পারেনি। ক্ষতিগ্রস্ত কলোনির মালিক ইব্রাহিম জানান, এ ঘটনায় আমার অন্তত ৪০ লাখ টাকার ক্ষয়ক্ষতি হয়েছে। হাটহাজারী ফায়ার সার্ভিসের সিনিয়র স্টেশন কর্মকর্তা আবদুল মান্নান জানান, ফায়ার সার্ভিসের কর্মীরা ঘটনাস্থলে গিয়ে আগুন নিযন্ত্রণে আনায় আশপাশের আরো অনেক পরিবারের ঘরবাড়ি রক্ষা করা সম্ভব হয়েছে। উপজেলা নির্বাহী অফিসার (ইউএনও) এ বি এম মশিউজ্জামান অগ্নিদুর্গত কলোনি পরিদর্শন করে জানান, এটা অনাকাক্সিক্ষত ও দুঃখজনক। উপজেলা প্রশাসনের পক্ষ থেকে অগ্নিদুর্গতদের সাহায্য করা হবে।
উপজেলা জামায়াতের ত্রাণ বিতরণএ দিকে হাটহাজারী পৌরসভায় অগ্নিকাণ্ডের ঘটনায় নিঃস্ব হয়ে যাওয়া পরিবারগুলোতে ত্রাণ বিতরণ করেছে হাটহাজারী উপজেলা জামায়াত।গতকাল শনিবার বাংলাদেশ জামায়াতে ইসলামী হাটহাজারী উপজেলা শাখা ও মহিলা জামায়াত নেতৃবৃন্দ অগ্নিদুর্গত কলোনি পরিদর্শন করে ত্রাণ বিতরণ করেছেন।এ সময় উপস্থিত ছিলেন- জামায়াতের উপজেলা আমির ইঞ্জিনিয়ার সিরাজুল ইসলাম, সেক্রেটারি অধ্যাপক শোয়াইব চৌধুরী, সহকারী সেক্রেটারি অধ্যাপক আব্দুল মালেক চৌধুরী, সমাজকল্যাণ সেক্রেটারি মাওলানা হাবিবুল্লাহ ইদ্রিস, পৌরসভা সেক্রেটারি আবু আহম্মদসহ নেতৃবৃন্দ। এ ছাড়া সাবেক উপজেলা মহিলা ভাইস চেয়ারম্যান মনোয়ারা বেগমের নেতৃত্বে উপজেলা মহিলা জামায়াতের নেতৃবৃন্দও ত্রাণ বিতরণ করেন।
",76.80445089189642,29.0
20051707,211,রাজনীতি,দেশের বিরুদ্ধে ষড়যন্ত্র-অপপ্রচারকারীদের তালিকা করুন: প্রবাসীদের পররাষ্ট্রমন্ত্রী,"বিদেশে বসে দেশের বিরুদ্ধে যারা ষড়যন্ত্র, অপপ্রচার ও বিষোদগার করে তাদের তালিকা তৈরির করতে প্রবাসীদের প্রতি আহ্বান জানিয়েছেন পররাষ্ট্রমন্ত্রী ড. হাছান মাহমুদ।
সংযুক্ত আরব আমিরাতে দুই দিনের সরকারি সফরের শেষদিন স্থানীয় সময় শনিবার রাত সাড়ে ৯টায় আবুধাবির একটি হোটেলে আরব আমিরাত প্রবাসী বাংলাদেশিদের আয়োজিত সংবর্ধনায় মন্ত্রী এ আহ্বান জানান।
পররাষ্ট্রমন্ত্রী বলেন, প্রত্যেক প্রবাসীই দেশের প্রতিনিধি এবং তাদের আচরণেই দেশ পরিচিত হয়। বিদেশে বসে দেশ ও সরকারবিরোধী প্রচারণা বন্ধে এবং প্রবাসে আইনশৃঙ্খলাবিরোধী কার্যক্রম থেকে বিরত থাকতে শক্তিশালী ভূমিকা রাখা প্রবাসীদের দায়িত্ব। বিদেশে বসে দেশের বিরুদ্ধে যারা ষড়যন্ত্র, অপপ্রচার ও বিষোদগার করে তাদের তালিকা তৈরি করুন, সরকার তাদের বিরুদ্ধে যথাযথ ব্যবস্থা নিতে বদ্ধপরিকর।
এ সময় প্রবাসীদের কল্যাণে সরকারের নানা পদক্ষেপ তুলে ধরেন মন্ত্রী। সবাই বৈধপথে রেমিট্যান্স পাঠালে দেশের অর্থনীতিতে সেটি বড় ভূমিকা রাখে উল্লেখ করে পররাষ্ট্রমন্ত্রী প্রবাসী বাংলাদেশিদেরকে বৈধপথে দেশে রেমিট্যান্স পাঠানোর আহ্বান জানান।
ড. হাছান বলেন, প্রধানমন্ত্রী শেখ হাসিনার বলিষ্ঠ নেতৃত্বে বাংলাদেশ অদম্য উন্নয়ন অভিযাত্রায় এগিয়ে চলেছে, মাথাপিছু আয়সহ বিভিন্ন সামাজিক-অর্থনৈতিক সূচকে গত বছরগুলোতে ভারত ও পাকিস্তানকে ছাড়িয়ে গেছে। সারাবিশ্ব বাংলাদেশের পুনরায় নির্বাচিত সরকারের সঙ্গে কাজের আগ্রহ পুনর্ব্যক্ত করেছে।
বঙ্গবন্ধু পরিষদ কেন্দ্রীয় কমিটির আবুধাবি শাখা সভাপতি ইফতেখার হোসেন বাবুলের সভাপতিত্বে এবং সাধারণ সম্পাদক নাসির উদ্দিন তালুকদারের সঞ্চালনায় জাতীয় সংসদের হুইপ সাইমুম সরওয়ার কমল, আবুধাবিতে নিযুক্ত বাংলাদেশের রাষ্ট্রদূত মো. আবু জাফর, আওয়ামী লীগের ধর্মবিষয়ক সম্পাদক অ্যাডভোকেট সিরাজুল মোস্তফা বিশেষ অতিথির বক্তব্য দেন।
অন্যদের মধ্যে চট্টগ্রাম দক্ষিণ জেলা আওয়ামী লীগের সহ-সভাপতি শাহজাদা মহিউদ্দিন, আওয়ামী যুবলীগের যুগ্ম সম্পাদক বদিউল আলম বদি, আবুধাবি বঙ্গবন্ধু পরিষদের সহ-সভাপতি শওকাত আকবর, শেখ জায়েদ ইউনিভার্সিটির অধ্যাপক খন্দকার হাবিবুল হক, বিশিষ্ট ব্যবসায়ী মাওলানা ফজলুর রহমান চৌধুরী প্রমুখ সভায় বক্তব্য দেন।
ইউএই প্রবাসীরা তাদের বক্তব্যে স্থানীয় বাংলাদেশি স্কুলের বিভিন্ন দাবি-দাওয়া, প্রবাসীদের সন্তানদের দেশে শিক্ষা কোটা চালু, প্রবাসীদের বাংলাদেশে পাসপোর্ট ইস্যু ও বিভিন্ন সেবা প্রদান সহজ করা, রেমিট্যান্স প্রেরকদের স্বীকৃতিদান, রেমিট্যান্স প্রেরণে ভর্তুকি প্রদান, প্রবাসী ওয়েজ আর্নার্স বন্ড সংক্রান্ত জটিলতা নিরসনে পররাষ্ট্রমন্ত্রীর হস্তক্ষেপ কামনা করেন এবং মন্ত্রী সে দিকগুলোতে যত্নসহ নজরদানের আশ্বাস দেন।",76.69607292057199,30.0
20181847,492,রাজনীতি,"

আমিরাত বাংলাদেশের সাথে সম্পর্ককে অংশীদারিত্বে উন্নীত করতে চায় : পররাষ্ট্রমন্ত্রী
","সংযুক্ত আরব আমিরাতের পররাষ্ট্রমন্ত্রী শেখ আবদুল্লাহ বিন জায়েদ আল নাহিয়ান বাংলাদেশের সাথে সম্পর্ককে অংশীদারিত্বে রূপান্তরের ওপর গুরুত্ব অরোপ করেছেন। এছাড়া অর্থনৈতিক অংশীদারিত্বের জন্য কম্প্র্রিহেনসিভ ইকনোমিক পার্টনারশিপ এগ্রিমেন্ট (সিইপিএ) স্বাক্ষর ও জয়েন্ট বিজনেস কাউন্সিল (জেবিসি) সক্রিয় করার প্রয়োজনীয়তার কথাও বলেছেন। সংযুক্ত আরব আমিরাতের আবুধাবিতে ইউএইর আল আ ইন শহরে তাঁর রাজকীয় প্রাসাদে পররাষ্ট্রমন্ত্রী ড. হাছান মাহমুদের সাথে এক দ্বিপক্ষীয় বৈঠকে সেদেশের পররাষ্ট্রমন্ত্রী শেখ আবদুল্লাহ বিন জায়েদ আল নাহিয়ান এসব কথা বলেন। বৈঠকের শুরুতে পররাষ্ট্রমন্ত্রী ড. হাছান মাহ্মুদ দুই দেশের কূটনৈতিক সম্পর্কের ৫০ বছর পূর্তি উপলক্ষে সংযুক্ত আরব আমিরাতের রাষ্ট্রপতিকে বাংলাদেশ সফরের আমন্ত্রণ জানিয়ে প্রধানমন্ত্রী শেখ হাসিনার আমন্ত্রণপত্রটি ইউএইর পররাষ্ট্রমন্ত্রীর নিকট হস্তান্তর করেন। এ সময় তিনি বাংলাদেশ ও সংযুক্ত আরব আমিরাত দুই জাতির প্রতিষ্ঠাতা পিতাদের প্রতিষ্ঠিত দুই ভ্রাতৃপ্রতিম দেশের ঐতিহাসিক বন্ধনের কথা স্মরণ এবং গত পাঁচ দশকে ইউএইর অভূতপূর্ব অগ্রগতির জন্য সেদেশের নেতৃত্বের প্রশংসা করেন। এছাড়া প্রধানমন্ত্রী শেখ হাসিনার নেতৃত্বে বাংলাদেশের অসামান্য অর্জনগুলোও তুলে ধরেন।উভয় মন্ত্রী বিদ্যমান দ্বিপক্ষীয় সহযোগিতার বিষয়গুলো পর্যালোচনাকালে জ্বালানি নিরাপত্তা, খাদ্য নিরাপত্তা, পরিবেশ ও জলবায়ু পরিবর্তন, নবায়নযোগ্য জ্বালানি, জনগণের মধ্যে যোগাযোগ, দ্বিপক্ষীয় বাণিজ্য বৃদ্ধিসহ নতুন উদীয়মান ক্ষেত্র অন্বেষণের ওপর জোর দেন।
পররাষ্ট্রমন্ত্রী বাংলাদেশে ইউএইর বিনিয়োগ বৃদ্ধিকল্পে মাতারবাড়ি এক্সক্লুসিভ ইকনোমিক জোন, বন্দর ও লজিস্টিক ব্যবস্থাপনা, চট্টগ্রামে হাছান মাহমুদের নিজ এলাকা রাঙ্গুনিয়ায় আধুনিক ইউএইর প্রতিষ্ঠাতা শেখ জায়েদ ইবনে সুলতান আল নাহিয়ানকে উপহার দেয়া জমির উন্নয়নে সংযুক্ত আরব আমিরাত সরকার এবং ব্যবসায়ীদের জন্য সম্ভাব্য বিনিয়োগ প্রস্তাব তুলে ধরেন এবং ইউএইর পররাষ্ট্রমন্ত্রীর সমর্থনে চলমান বিনিয়োগ ও অর্থনৈতিক বিষয়গুলোকে এগিয়ে নেয়ার আগ্রহ প্রকাশ করেন। শনিবার ঢাকায় প্রাপ্ত এক সরকারি তথ্য বিবরণীতে এ সংবাদ জানানো হয়েছে। এতে বলা হয়, এই বৈঠকে দুই নেতা রোহিঙ্গা প্রত্যাবাসন এবং চলমান গাজা যুদ্ধ বন্ধের উদ্যোগসহ নানা আঞ্চলিক বিষয়ে মতবিনিময় করেন। পররাষ্ট্রমন্ত্রী ড. হাছান ইউএইতে স্নাতক নার্স, কেয়ারগিভার, স্বাস্থ্যসেবা টেকনিশিয়ান, কৃষিবিদ, কৃষক ও বিভিন্ন পেশাজীবীসহ সব ট্রেডে বাংলাদেশীদের জন্য ভিসা পদ্ধতি সহজ করা এবং এক নিয়োগকর্তার কাছ থেকে অন্য নিয়োগকর্তার কাছে ওয়ার্ক পারমিট স্থানান্তর সহজীকরণের অনুরোধ জানালে, সংযুক্ত আরব আমিরাতের পররাষ্ট্রমন্ত্রী শেখ আবদুল্লাহ ইতিবাচক সাড়া দেন। সংযুক্ত আরব আমিরাতে নিযুক্ত বাংলাদেশের রাষ্ট্রদূত মো: আবু জাফর এবং পররাষ্ট্র মন্ত্রণালয়ের পশ্চিম এশিয়া শাখার মহাপরিচালক মো: শফিকুর রহমান বৈঠকে উপস্থিত ছিলেন।
",76.68061721460248,31.0
20181728,475,রাজনীতি,"

মাহে রমজানের শুভেচ্ছা জানিয়েছে ঢাকা মহানগরী দক্ষিণ জামায়াত
","বাংলাদেশ জামায়াতে ইসলামীর কেন্দ্রীয় নির্বাহী পরিষদ সদস্য ও ঢাকা মহানগরী দক্ষিণের আমির নূরুল ইসলাম বুলবুল এবং কেন্দ্রীয় কর্মপরিষদ সদস্য ও ঢাকা মহানগরী দক্ষিণের সেক্রেটারি ড. শফিকুল ইসলাম মাসুদ ঢাকা নগরবাসীর প্রতি মাহে রমাদানের শুভেচ্ছা, সিয়াম সাধনার এই মাসের পবিত্রতা রক্ষা, ব্যক্তি ও সমাজ জীবনে তাকওয়া অর্জন এবং কুরআনের আলোকে জীবন পরিচালনার আহ্বান জানিয়ে এক যৌথ বিবৃতি প্রদান করেন।
যৌথ বিবৃতিতে নেতৃদ্বয় বলেন, মাহে রমাদান হলো প্রশিক্ষণের মাস। আত্মশুদ্ধি-আত্মগঠন ও তাকওয়া অর্জনের মাস। সিয়াম সাধনার মাসে যাবতীয় পাপাচার থেকে নিজের নফস ও প্রবৃত্তির ওপর নিয়ন্ত্রণ আরোপ করে নিজেকে আল্লাহর কাছে গ্রহণযোগ্য হিসেবে গড়ে তোলাই রমাদানের অন্যতম শিক্ষা। এই মাসের প্রশিক্ষণের মাধ্যমে মুসলিম উম্মাহ বাকি ১১টি মাস সত্য ও সুন্দরের পক্ষে চলার পাথেয় অর্জন করে। মাহে রমাদান কুরআন নাজিলের মাস। কুরআন হচ্ছে মানবতার মুক্তির সনদ। কুরআনের অনুশাসন মেনে চলার মাধ্যমেই দুনিয়ার শান্তি ও পরকালিন মুক্তি নিশ্চিত সম্ভব। তাই কুরআন নাজিলের মাসে কুরআনের বিধান প্রতিষ্ঠার সংগ্রামে শামিল হতে নেতৃবৃন্দ নগরবাসীকে উদাত্ত আহ্বান জানান।
নেতৃবৃন্দ বলেন, কুরআন থেকে হেদায়াত লাভের জন্য যে মন-মানসিকতা ও চরিত্রের প্রয়োজন, সেই মন ও চরিত্র গঠনের উদ্দেশ্যেই আল্লাহ তা'য়ালা মাহে রমাদানের সিয়াম পালনকে আমাদের জন্য ফরজ করেছেন। পূর্ণ মর্যাদা ও তাকওয়ার সাথে হক আদায় করে মাসব্যাপী সিয়াম পালনের মাধ্যমে মহান রবের সন্তুষ্টি অর্জনে আমাদের সচেষ্ট হতে হবে। তারা বলেন, আজ বাংলাদেশসহ বিশ্বের মুসলমানেরা এক ক্রান্তিকাল অতিক্রম করছে। দিকে দিকে মুসলমানদের ওপর ইসলাম বিরোধী শক্তি জুলুম-নিপীড়নের স্টিম রোলার চালাচ্ছে। বিশেষ করে ফিলিস্তিনের মুসলমানদের স্বাধীনতা সংগ্রাম ও গাজায় ইসরায়েলের গণহত্যা বিশ্ব বিবেককে নাড়া দিচ্ছে। বিশ্ব নেতৃবৃন্দকে ফিলিস্তিনে গণহত্যা বন্ধ এবং তাদের পূর্ণ-স্বাধীনতা নিশ্চিত করার আহ্বান করছি।
মহানগরীর নেতৃবৃন্দ বলেন, রমাদান মাস শুরুর পূর্বেই চাল, ডাল, তেলসহ নিত্যপ্রয়োজনীয় দ্রব্যমূল্যের ঊর্ধ্বগতির ফলে সাধারণ মানুষ চরম দুর্ভোগে পড়েছে। সরকারের ভুল নীতি ও দলীয় লোকদের সিন্ডিকেটের কারণে তারা বাজার নিয়ন্ত্রণে সম্পুর্ণ ব্যর্থ হয়েছে। এছাড়াও এই সরকার ইসলামে নিষিদ্ধ মদের ওপর শুল্ক ফ্রি করে খেজুরের ওপর অতিরিক্ত শুল্ক আরোপ করেছে। যার ফলে ইফতারের সবচেয়ে প্রচলিত খাদ্য খেজুরের মূল্য ব্যাপকভাবে বৃদ্ধি পেয়েছে। দেশের মানুষ যেন সাচ্ছন্দ্যে সেহরি ও ইফতার করে সিয়াম পালন করতে পারে তার জন্য আমরা সিন্ডিকেট ও মজুতদারি বন্ধ করে দ্রব্যমূল্য সকল শ্রেণির মানুষের ক্রয়সীমার মধ্যে নিয়ে আসার জন্য সরকারের সংশ্লিষ্ট কর্তৃপক্ষের নিকট আহ্বান জানাচ্ছি।
নেতৃবৃন্দ মাহে রমাদানের পবিত্রতা রক্ষায় দিনের বেলায় হোটেল রেস্তোরাঁ বন্ধ, অশ্লীলতা ও বেহায়াপনা বন্ধ করে নগরীর বিভিন্ন স্থান থেকে অশ্লীল পোস্টার ও বিলবোর্ড অপসারণ, নিরবিচ্ছিন্ন বিদ্যুৎ, গ্যাস ও বিশুদ্ধ পানির সরবরাহ নিশ্চিত, যানজট দূরীকরণ, ঈদের এক সপ্তাহ পূর্বেই শ্রমিকদের ন্যায্য পাওনা পরিশোধ, আইন-শৃংখলা পরিস্থিতির নিয়ন্ত্রণ এবং রাজনৈতিক প্রতিহিংসা থেকে বিরত থেকে অন্যায়ভাবে গ্রেফতারকৃত আমিরে জামায়াত ডা. শফিকুর রহমানসহ সকল রাজবন্দী ও আলেম-ওলামাকে মুক্তি দেয়ার জন্য সরকারের প্রতি আহ্বান জানান।
প্রেস বিজ্ঞপ্তি/MM
",76.41333444378898,32.0
20046626,43,রাজনীতি,"কাস্টিং ভোটের চেয়ে প্রার্থীদের ভোট বেশি, যে ব্যাখ্যা দিল ইসি","সুপ্রিম কোর্ট বারের এবারের নির্বাচনে ভোটার সংখ্যা ছিলো ৭ হাজার ৮৮৩ জন। এদের মধ্যে প্রথম দিন ভোট দেন ৩ হাজার ২৬১ জন আইনজীবী। শেষ দিন ভোট দেন ২ হাজার ৫৮ জন। দুই দিনে ৫৩১৯ভোট পড়ে বলে নির্বাচন কমিশনের পক্ষ থেকে জানানো হয় মৌখিকভাবে। পরের দিন প্রায় সব জাতীয় গণমাধ্যমে তাদের এই মৌখিক ভোটার সংখ্যা প্রকাশ করা হয়।
বৃহস্পতিবার ভোট শেষে রাত সাড়ে ১০টার দিকে ভোট গণনার কার্যক্রম শুরু হয়। কিন্তু শুক্রবার ভোর ৪টা/ ৫টার দিকে ভোট গণনার পক্ষ-বিপক্ষ নিয়ে বহিরাগত কর্তৃক আইনজীবীদের উপরে হামলার ঘটনা ঘটে। এরপর শুক্রবার থেকে শনিবার ২টা পর্যন্ত ব্যালট বাক্স পুলিশ পাহারায় থাকে। শনিবার দুপুর ২টা ৪৫ মিনিটের দিকে ভোট গণনা শুরু হয়। গণনান কার্যক্রমে অংশ নেননি বিএনপি সমর্থক প্রার্থীরা। তাদের অভিযোগ ছিনতাই হওয়া দুই ট্রাঙ্ক ব্যালট বক্সের পরিবর্তে তারা নতুন ট্রাঙ্ক যুক্ত করেছে।বিজ্ঞাপনএ কারণে তারা নতুন করে ভোট গ্রহণের দাবি জানান। তাদের অনুপস্থিতিতেই মধ্যে রাত পর্যন্ত ভোট গণনা হয়। তবে বিকাল সারে ৫টার একটু পরে বিএনপি সমর্থক সভাপতি প্রার্থী ব্যারিস্টার মাহবুব উদ্দিন খোকন ভোট গণনা কেন্দ্রে প্রবেশ করেন। এরপর তিনি ভোট গণনা পরিদর্শন করেন। শনিবার দিবাগত রাত ১টা ১৫ মিনিটে ১৪ পদের ফলাফল ঘোষণা করা হয়।
ঘোষিত ফলাফল অনুযায়ী প্রেসিডেন্ট পদে আবু সাইদ সাগরের প্রাপ্ত ভোট ২ হাজার ৫৩৯, এএম মাহবুব উদ্দিন খোকনের প্রাপ্ত ভোট ২ হাজার ৬২২, ড. মো. ইউনুস আলী আকন্দের প্রাপ্ত ভোট ৪৬ এবং মো. খলিলুর রহমান বাবুলের প্রাপ্ত ভোট (এম,কে রহমান ) ২২৯। চার প্রার্থীর ভোট হিসেব করলে ভোটের সংখ্যা দাঁড়ায় ৫৪৩৬। অপরদিকে ইসির তথ্য অনুযায়ী কাস্টিং ভোটের সংখ্যা ৫৩১৯ ভোট। হিসেব অনুযায়ী সভাপতি পদে কার্স্টিং ভোটের চেয়ে ঘোষিত ফলাফলে ১১৭ ভোট বেশি।
একইভাবে সম্পাদক পদে ফরহাদ উদ্দিন আহমেদ ভূইয়ার প্রাপ্ত ভোট ৬০, মো. রুহুল কুদ্দুস (কাজল) এর প্রাপ্ত ভোট ১ হাজার ৭০২ ভোট, নাহিদ সুলতানা যুথীর প্রাপ্ত ভোট ২৬৯ ভোট এবং শাহ মঞ্জুরুল হকের প্রাপ্ত ভোট ৩ হাজার ৩১৯। চার প্রার্থীর প্রাপ্ত ভোট যোগ করলে সংখ্যা দাড়ায় ৫ হাজার ৩৫০। আর কাস্টিং ভোটের সংখ্যা ৫৩১৯ ভোট।
এ বিষয়ে সুপ্রিম কোর্ট বারের নবনির্বাচিত সভাপতি এএম মাহবুব উদ্দিন খোকন সাংবাদিকদের বলেন, সুপ্রিম কোর্ট বারের ভোট কাস্টিং হয়েছে ৫৩১৯। শনিবার রাতে ইসির প্রকাশিত ফলাফল অনুযায়ী চার প্রার্থীর ভোট যোগ করলে ভোটের সংখ্যা দাড়ায় ৫ হাজার ৪৩৬ ভোট। হিসেব অনুযায়ী সভাপতি পদে কার্স্টিং ভোটের চেয়ে ঘোষিত ফলাফলে ১১৭ ভোট বেশি। তিনি বলেন, এই ১১৭ ভোট কোথায় থেকে আসল, আমরা জানতে চাই। ভোটাররা যে ভোট দিয়েছেন স্বচ্ছভাবে যদি সেই ভোট গণনা করা হয়, তাহলে আমাদের সম্পাদক প্রার্থী রুহল কুদ্দুস কাজলসহ বেশিরভাগ প্রার্থী পাশ করবে। তিনি আরো বলেন, ভোট গণনার দিনই আমি সভাপতি -সম্পাদকসহ সব পদে ভোট গণনার জন্য ইসির কাছে লিখিত আবেদন করেছিলাম। কিন্তু প্রধান নির্বাচন কমিশনার আমার আবেদন মঞ্জুর করেননি। ভোট যে কারচুপি হয়েছে, তা তাদের হিসেবে মতেই দেখা যায়।
ভোট গণনা ও ভোট ছিনতাই এর অভিযোগ এনে রোববার সুপ্রিম কোর্ট বারে আইনজীবী সমাবেশ করেছে জাতীয়তাবাদী আইনজীবী ফোরাম। সমাবেশে ফোরামের সাংগঠনিক সম্পাদক এডভোকেট গাজী কামরুল ইসলাম সজল মানবজমিনকে বলেন, সভাপতি পদে কাস্টিং ভোটের চেয়ে ইসির ঘোষিত ফলাফলে ১১৭ ভোট বেশি। এটা কিভাবে সম্ভব? নিশ্চয়ই কারচুপি হয়েছে। তাই আমরা দ্রুত পুন নির্বাচনের দাবি জানাই।
কাস্টিং ভোটের চেয়ে ফলাফলের ভোটের সংখ্যা বেশি প্রসঙ্গে নির্বাচন পরিচালনা সাব কমিটির আহ্বায়ক বীর মুক্তিযোদ্ধা আবুল খায়ের মানবজমিনকে বলেন, আমরা আপনাদেরকে কাস্টিং ভোটের যে তথ্য দিয়েছি সেটা হয়ত করণিক ভুল কিংবা অন্য কোন ভুল ছিল। কিন্তু মুড়ি হিসেব করে প্রকৃত ভোটের সংখ্যা পাওয়া গেছে। ফলাফলে যেটা দেখানো হয়েছে সেটাই মূলত কাস্টিং ভোট হবে। একই কথা বলেন নির্বাচন পরিচালনা সাব কমিটির সদস্য ডেপুটি এটর্নী জেনারেল আসাদুজ্জামান মনির। তিনি মানবজমিনকে বলেন, প্রথম দিন ও দ্বিতীয় দিন কাস্টিং ভোটের সংখ্যা আপনাদেরকে জানিয়েছি ৫ হ্জার ৩১৯ ভোট। কিন্তু পরে মুড়ি হিসেব করে দেখা গেছে সভাপতি পদে কাস্টিং ভোটের সংখ্যা হয়েছে ৫ হাজার ৪৩৬ ভোট। আসলে কাস্টিং ভোটের সংখ্যা ঘোষণায় আমাদের ভুল হয়েছিল।",76.32543484854665,33.0
20181183,402,রাজনীতি,"

কোস্ট গার্ডকে ত্রিমাত্রিক বাহিনী হিসেবে গড়ে তোলা হবে : প্রধানমন্ত্রী
","প্রধানমন্ত্রী শেখ হাসিনা বলেছেন, সরকার নতুন প্রযুক্তি ও আধুনিক সরঞ্জাম সংযোজনের মাধ্যমে বাংলাদেশ কোস্ট গার্ডকে (বিসিজি) একটি ত্রিমাত্রিক বাহিনী হিসেবে গড়ে তুলবে।
তিনি বলেন, “আমরা ইতোমধ্যে দু’টি হেলিকপ্টার ক্রয়ের মাধ্যমে এভিয়েশন উইং গঠনের নীতিগত অনুমোদন দিয়েছি, যা কোস্ট গার্ডকে ত্রিমাত্রিক বাহিনী হিসবে গড়ে তুলবে।”
আজ রোববার রাজধানীর আগারগাঁওয়ে বিসিজি সদর দফতরে বাংলাদেশ কোস্ট গার্ডের ২৯তম প্রতিষ্ঠাবার্ষিকী অনুষ্ঠানে প্রধান অতিথির বক্তব্যে প্রধানমন্ত্রী এসব কথা বলেন।
তিনি বলেন, সরকার সম্প্রতি বাংলাদেশ কোস্ট গার্ডের জন্য নয়টি প্রতিস্থাপন জাহাজ নির্মাণের জন্য একটি নতুন প্রকল্প অনুমোদন করেছে।
প্রধানমন্ত্রী বলেন, সমুদ্রভিত্তিক পেশা ও নৌপথে নিয়োজিত জনসাধারণের নিরাপত্তার জন্য কোস্ট গার্ড কর্তৃক গভীর সমুদ্রে টহলের জন্য আরো চারটি ওপিভি, দু’টি মেরিটাইম ভার্সন হেলিকপ্টার সংগ্রহের অনুমোদন দেয়া হয়েছে।
শেখ হাসিনা বলেন, ‘বাংলাদেশ কোস্ট গার্ডকে আধুনিক ও শক্তিশালী করার লক্ষ্যে খুব শিগগিরই এ বাহিনীতে যুক্ত হতে যাচ্ছে উন্নত প্রযুক্তির জাহাজ, মেরিটাইম সার্ভেইল্যান্স সিস্টেম, হোভারক্রাফট ও দ্রুতগতির বোট।’
প্রধানমন্ত্রী দৃঢ় আশাবাদ ব্যক্ত করে বলেন, আধুনিক প্রযুক্তিসম্পন্ন এসব জাহাজ সংযোজন এবং যোগাযোগ ব্যবস্থার উন্নয়নের মাধ্যমে এই বাহিনী একবিংশ শতাব্দীর চ্যালেঞ্জ মোকাবিলায় আরো সক্ষমতা অর্জন করবে এবং স্মার্ট বাংলাদেশ বিনির্মাণে গুরুত্বপূর্ণ ভূমিকা রাখবে।
তিনি বলেন, সমুদ্রে ‘নীল অর্থনীতি’ ও নিরাপত্তা নিশ্চিত করতে এ বাহিনীর আধুনিকায়নের লক্ষ্যে রূপকল্প ২০৩০ ও রূপকল্প ২০৪১ অনুযায়ী পর্যায়ক্রমে বর্তমান জনবল ১৫ হাজারে উন্নীত করার পরিকল্পনা গ্রহণ করা হয়েছে।
তিনি আরো বলেন, ‘স্মার্ট বাংলাদেশ গড়তে এ বাহিনী বিশেষ ভূমিকা রাখবে বলে আমার বিশ্বাস।’
প্রধানমন্ত্রী অনুষ্ঠানে কমপক্ষে ৪০ জন বিসিজি কর্মকর্তা, নাবিক ও বেসামরিককে সাহসিকতার স্বীকৃতি স্বরূপ ১০টি বাংলাদেশ কোস্ট গার্ড পদক, ১০টি বাংলাদেশ কোস্ট গার্ড (সেবা) পদক, ১০টি রাষ্ট্রপতি কোস্ট গার্ড পদক এবং ১০টি রাষ্ট্রপতি কোস্ট গার্ড (সেবা) পদক প্রদান করেন।
এবারের প্রতিষ্ঠাবার্ষিকীর প্রতিপাদ্য নির্ধারণ করা হয়েছে- স্মার্ট বাংলাদেশ, স্মার্ট কোস্ট গার্ড।
অনুষ্ঠানে স্বরাষ্ট্রমন্ত্রী আসাদুজ্জামান খাঁন কামাল, স্বরাষ্ট্র মন্ত্রণালয়ের জননিরাপত্তা বিভাগের সচিব মো. মোস্তাফিজুর রহমান, বিসিজির মহাপরিচালক রিয়ার অ্যাডমিরাল মীর এরশাদ আলী উপস্থিত ছিলেন।
অনুষ্ঠানের শুরুতে বাংলাদেশ কোস্ট গার্ডের একটি চৌকস দল প্রধানমন্ত্রীকে রাষ্ট্রীয় সালাম প্রদান করে।
কোস্ট গার্ড ভিস্যাটনেট সিস্টেমের ওপর একটি সংক্ষিপ্ত ভিডিও ডকুমেন্টারি প্রদর্শন করা হয়। পরে প্রধানমন্ত্রী সেখানে সাংস্কৃতিক অনুষ্ঠান উপভোগ করেন।
সূত্র : ইউএনবি
",76.27721837236041,34.0
20173812,283,রাজনীতি,"

নারীকে উন্নয়নের মূল স্রোতধারায় সম্পৃক্ত করেছেন প্রধানমন্ত্রী : সাঈদ খোকন
","নারীকে উন্নয়নের মূল স্রোতধারায় সম্পৃক্ত করে প্রধানমন্ত্রী শেখ হাসিনা দেশকে এগিয়ে নিয়ে যাওয়ার চেষ্টা করছেন বলে মনে করেন ঢাকা-৬ আসনের এমপি ও ঢাকা দক্ষিণ সিটি করপোরেশনের (ডিএসসিসি) সাবেক মেয়র মোহাম্মদ সাঈদ খোকন। গতকাল দুপুরে রাজধানীর পুরান ঢাকার ওয়ারীতে শেরেবাংলা বালিকা মহাবিদ্যালয়ে বার্ষিক ক্রীড়া প্রতিযোগিতার পুরস্কার বিতরণ অনুষ্ঠানে প্রধান অতিথির বক্তব্যে তিনি এ কথা জানান।সাঈদ খোকন বলেন, প্রধানমন্ত্রী শেখ হাসিনার নেতৃত্বে দেশে নারীর অগ্রগতী অনেক দূর এগিছে। আজ থেকে ২০ বছর আগে নারীদের সামাজিক প্রেক্ষাপট কেমন ছিল; আজ কোন অবস্থানে রয়েছে। এখন প্রধানমন্ত্রী শ্রদ্ধাঞ্জলি দিতে গেলে দেখবেন সেখানে নারীদের রাখেন, আজ থেকে ৩০ বছর আগে এ দৃশ্য দেখা যেত না। এভাবে চিকিৎসা, ট্রাফিক ব্যবস্থা, অর্থনীতিসহ সব সেক্টরে নারীদের অগ্রযাত্রা অব্যাহত রয়েছে। প্রধানমন্ত্রী দেখিয়েছেন বাস্তবে নারী-পুরুষে কোনো ভেদাভেদ নেই। নারীরাও যে পারে তিনি এটা প্রমাণ করেছেন। নারীর অগ্রযাত্রা, নারীকে উন্নয়নের মূল স্রোতধারায় সম্পৃক্ত করে দেশকে এগিয়ে নিয়ে যাওয়ার চেষ্টা প্রধানমন্ত্রী করে দেখিয়েছেন। বিদেশের সাথে কিভাবে সম্পর্ক ঠিক রেখে দেশকে এগিয়ে নিতে হয় তাও দেখিয়েছেন। আমাদের দেশের কোথাও খনিজসম্পদ পাওয়া গেলে বড় দেশের চাপ ম্যানেজ করে কিভাবে উত্তোলন করতে হয় এটা শেখ হাসিনা ছাড়া দ্বিতীয় কেউ ভালো জানে না। কত চমৎকার সবকিছুকে সুন্দরভাবে তিনি ম্যানেজ করতে পারেন।
আগামী শত বছরেও শেখ হাসিনার মতো এমন ডাইনামিক নেতৃত্ব দেশে আসবে কি না তা নিয়ে যথেষ্ট সন্দেহ রয়েছে বলে মন্তব্য করে সাবেক এ মেয়র বলেন, তিনি (শেখ হাসিনা) প্রায় ৪৫ বছর ধরে বাংলাদেশ আওয়ামী লীগের নেতৃত্ব দিচ্ছেন। পঞ্চমবারের মতো এবং চারবার একটানা প্রধানমন্ত্রীর দায়িত্ব পালন করছেন। তার নেতৃত্বে এক বদলে যাওয়া দেশের নাম বাংলাদেশ। এমন কোনো দিক নেই যে প্রধানমন্ত্রীর নেতৃত্বে বদলে যায়নি। প্রধানমন্ত্রী শেখ হাসিনা শেরেবাংলা বালিকা মহাবিদ্যালয়ের ছাত্রী ছিলেন। তাই তার স্মৃতি সংরক্ষণ করার জন্য মহাবিদ্যালয় কর্তৃপক্ষকে অনুরোধ জানাচ্ছি। অনুষ্ঠানে গভর্নিং বডির চেয়ারম্যান মমতাজ বেগমের সভাপতিত্বে এবং ভারপ্রাপ্ত অধ্যক্ষ জোবেদা বেগমের সার্বিক ব্যবস্থাপনায় এ সময় প্রতিষ্ঠানের কর্মকর্তা-কর্মচারী, শিক্ষার্থী ও অভিভাবকরা উপস্থিত ছিলেন।
",76.22730914616994,35.0
20046618,35,রাজনীতি,ক্রীড়াক্ষেত্রের উন্নয়নে সরকার নানামুখী পদক্ষেপ নিয়েছে: এমপি শাওন,"ভোলা-৩ আসনের সংসদ সদস্য (এমপি) নূরুন্নবী চৌধুরী শাওন বলেছেন, জাতির পিতা বঙ্গবন্ধু শেখ মুজিবুর রহমানের দৃঢ় পদক্ষেপে সর্বপ্রথম দেশব্যাপী ক্রীড়া অবকাঠামোর উন্নয়ন শুরু হয়
ভোলা-৩ আসনের সংসদ সদস্য (এমপি) নূরুন্নবী চৌধুরী শাওন বলেছেন, জাতির পিতা বঙ্গবন্ধু শেখ মুজিবুর রহমানের দৃঢ় পদক্ষেপে সর্বপ্রথম দেশব্যাপী ক্রীড়া অবকাঠামোর উন্নয়ন শুরু হয়। বঙ্গবন্ধুর অবর্তমানে সেই ধারা অব্যাহত রেখেছেন তারই কন্যা প্রধানমন্ত্রী শেখ হাসিনা। দেশের ক্রীড়াক্ষেত্রের উন্নয়নে শেখ হাসিনার নেতৃত্বাধীন আওয়ামী লীগ সরকারই নানামুখী পদক্ষেপ নিয়েছে। যার ফলে দেশের ক্রীড়াঙ্গনে সাড়া জাগানিয়া সাফল্য এসেছে। শনিবার বিকেলে ভোলার লালমোহন সরকারি মডেল মাধ্যমিক বিদ্যালয় মাঠে ‘লালমোহন প্রিমিয়ার ক্রিকেট লীগ-২০২৪’ এর ফাইনাল ম্যাচে পুরস্কার বিতরণী অনুষ্ঠানে প্রধান অতিথির বক্তব্যে তিনি এসব কথা বলেন। লালমোহন খেলোয়াড় কল্যাণ ট্রাস্টের আয়োজনে এবং উপজেলা ক্রীড়া সংস্থার সহযোগিতায় এ লীগ অনুষ্ঠিত হয়। ফাইনাল ম্যাচে অংশগ্রহণ করে দুর্দান্ত লালমোহন বনাম আনন্দ বাজার ক্রীড়া চক্র। ম্যাচে ৬ উইকেটে দুর্দান্ত লালমোহন বিজয়ী হয়। পুরস্কার বিতরণী অনুষ্ঠানে লালমোহন উপজেলা ক্রীড়া সংস্থার সাধারণ সম্পাদক আহাদুল ইসলাম সুজনের সভাপতিত্বে উপজেলা আওয়ামী লীগের সহ-সভাপতি মো. আকতার হোসেন, উপজেলা জাতীয় শ্রমিক লীগের সভাপতি জাকির হোসেন পঞ্চায়েত, উপজেলা ক্রীড়া সংস্থার অতিরিক্ত সাধারণ সম্পাদক মো. রাহাত আনোয়ারসহ আরো অনেকে উপস্থিত ছিলেন।",76.17418805662446,36.0
20046605,22,রাজনীতি,পিরোজপুরে জেলা বিএনপি’র আহ্বায়ক আলমগীর হোসেনসহ আটক ৪,"বিএনপি’র কেন্দ্রীয় নেতা ও পিরোজপুর জেলা বিএনপি’র আহ্বায়ক আলমগীর হোসেনকে আটক করেছে পুলিশ
বিএনপি’র কেন্দ্রীয় নেতা ও পিরোজপুর জেলা বিএনপি’র আহ্বায়ক আলমগীর হোসেনকে আটক করেছে পুলিশ। গতকাল দুপুরে পিরোজপুরের সিও অফিস মোড় থেকে তাকে আটক করা হয়। আলমগীর হোসেন বাংলাদেশ শিক্ষক-কর্মচারী ঐক্য জোটের কেন্দ্রীয় কমিটির জ্যেষ্ঠ সহ-সভাপতি ও সংগঠনের বরিশাল বিভাগের দায়িত্ব পালন করছেন। এ ছাড়া জেলা বিএনপি’র সাবেক সদস্য মো. হারুন শেখ, ছাত্রদল কর্মী জালিস মাহমাদকে আটক করা হয়। আটকের বিষয়টি নিশ্চিত করে জেলা বিএনপি’র সদস্য সচিব গাজী অহিদুজ্জামান লাভলু বলেন, সকালে দলীয় কাজ শেষে বাসায় যাওয়ার সময় থানা পুলিশের একটি দল তাকে আটক করে।প্রত্যক্ষদর্শী পিরোজপুর সদর থানা বিএনপি’র ভারপ্রাপ্ত সাধারণ সম্পাদক সরদার মো. কামরুজ্জামান চাঁন বলেন, সকালে জেলা বিএনপি’র আহ্বায়ক আলমগীর হোসেনের নেতৃত্বে জেলা শহরের বিভিন্ন স্থানে বিএনপি’র কেন্দ্রীয় কর্মসূচি হিসেবে লিফলেট বিতরণ করা হয়। লিফলেট বিতরণ শেষে তিনি বাসায় ফেরার পথে সিও অফিস এলাকা থেকে তাকে পুলিশ মোটরসাইকেলে করে তুলে নিয়ে গেছে। এ ব্যাপারে পিরোজপুর সদর থানা পুলিশের ভারপ্রাপ্ত কর্মকর্তা (ওসি) মো. আশিকুজ্জামান জানান, জেলা বিএনপি’র আহ্বায়ক আলমগীর হোসেনের বিরুদ্ধে থানায় নাশকতাসহ বেশ কয়েকটি মামলা রয়েছে। তারই অংশ হিসেবে তাকে গ্রেপ্তার করা হয়েছে। শহরে শান্তি-শৃঙ্খলা রক্ষা করতে আরও কিছু লোক আটকের চেষ্টা চলছে। পরে আপনাদের (সাংবাদিক) জানিয়ে দেয়া হবে।",76.11745971694697,37.0
20180558,327,রাজনীতি,"

দেবীগঞ্জে অগ্নিকাণ্ডে ক্ষতিগ্রস্ত পরিবারের মাঝে জামায়াতের সহায়তা প্রদান
","পঞ্চগড়ের দেবীগঞ্জে ভয়াবহ অগ্নিকাণ্ডে ক্ষতিগ্রস্ত দুই পরিবারকে জামায়াতে ইসলামীর পক্ষ থেকে আর্থিক সহযোগিতা প্রদান করা হয়েছে। গতকাল শনিবার দুপুরে উপজেলার চিলাহাটি ইউনিয়নের হরিণচরা গ্রামে ক্ষতিগ্রস্ত দুই পরিবারের সদস্যদের মাঝে আর্থিক সহযোগিতা, রান্নার সামগ্রী ও শুকনো খাবার বিতরণ করা হয়। পঞ্চগড় জেলা জামায়াতে ইসলামীর শূরা সদস্য ও সিনিয়র আইনজীবী আজিজুল হক ক্ষতিগ্রস্তদের মাঝে সহযোগিতার অর্থ ও অন্যান্য সামগ্রী তুলে দেন। এ সময় উপস্থিত ছিলেন দেবীগঞ্জ উপজেলা জামায়াতে ইসলামীর আমির আবুল বাশার বসুনিয়া, পৌর জামায়াতের আমির বেলাল হোসেন, চিলাহাটি ইউনিয়ন জামায়াতের আমির রবিউল ইসলাম ও সেক্রেটারি হামিদুল ইসলাম, শ্রমিক নেতা তোফাজ্জল হোসেন প্রমুখ। উপজেলা জামায়াতে ইসলামীর আমির আবুল বাশার বসুনিয়া বলেন, ‘বাংলাদেশ জামায়াতে ইসলামী একটি জনকল্যাণমূলক রাজনৈতিক দল। এর আগেও যেকোনো মানবিক বিপর্যয়ে সাধ্য অনুযায়ী সহযোগিতার হাত বাড়িয়ে দিয়েছে জামায়াতে ইসলামী। এরই ধারাবাহিকতায় আজ আগুনে ক্ষতিগ্রস্ত দুই পরিবারকে ১০ হাজার টাকার আর্থিক সহযোগিতা, শুকনো খাবার এবং রান্নার জন্য হাঁড়িপাতিলসহ অন্যান্য সামগ্রী প্রদান করা হয়। আগামীতেও এ ধরনের কার্যক্রম অব্যাহত থাকবে।’ উল্লেখ্য, গত বৃহস্পতিবার (৭ মার্চ) রাত সাড়ে ১১টায় উপজেলার চিলাহাটি ইউনিয়নের হরিণচরা গ্রামে ভয়াবহ অগ্নিকাণ্ডে আনসারুল ইসলাম ও জিয়ারুল ইসলাম নামে দুই সহোদরের বসতবাড়ির চারটি ঘর, ধান-চাল ও আসবাবপত্র পুড়ে যায়। এতে বিপাকে পড়ে পরিবার দুটি। দেবীগঞ্জ (পঞ্চগড়) সংবাদদাতা।
",76.0745566660112,38.0
20046624,41,রাজনীতি,৫ মামলায় আগাম জামিন পেলেন আজিজুল বারী হেলাল,"হাইকোর্ট থেকে ৫ মামলায় আগাম জামিন পেলেন বিএনপির কেন্দ্রীয় তথ্য সম্পাদক আজিজুল বারী হেলাল।
রোববার হাইকোর্টে বিচারপতি রেজাউল হাসান ও বিচারপতি ফাহমিদা কাদেরের দ্বৈত বেঞ্চ থেকে আগাম জামিন পান তিনি।
তাকে আদালত ছয় সপ্তাহের জামিন দেন। আজিজুল বারী হেলালের আইনজীবী মিথুন রায় চৌধুরী জামিন পাওয়ার বিষয়টি নিশ্চিত করেছেন।
আদালতে হেলালের পক্ষে শুনানি করেন সাবেক মন্ত্রী বিএনপি ভাইস চেয়ারম্যান এ্যাডভোকেট নিতাই রায় চৌধুরী।
গত ২৮ অক্টোবর পর থেকে বিএনপির আন্দোলনকে কেন্দ্র করে পূর্বাপর ঘটনায় হেলালের বিরুদ্ধে খুলনায় ৫টি মামলা দায়ের করে পুলিশ।",76.00406269491133,39.0
20181689,469,রাজনীতি,"

৫ মামলায় আগাম জামিন পেলেন আজিজুল বারী হেলাল
","হাইকোর্ট থেকে ৫ মামলায় আগাম জামিন পেলেন বিএনপির কেন্দ্রীয় তথ্য সম্পাদক আজিজুল বারী হেলাল।
রোববার হাইকোর্টে বিচারপতি রেজাউল হাসান ও বিচারপতি ফাহমিদা কাদেরের দ্বৈত বেঞ্চ থেকে আগাম জামিন পান তিনি।
তাকে আদালত ছয় সপ্তাহের জামিন দেন। আজিজুল বারী হেলালের আইনজীবী মিথুন রায় চৌধুরী জামিন পাওয়ার বিষয়টি নিশ্চিত করেছেন।
আদালতে হেলালের পক্ষে শুনানি করেন সাবেক মন্ত্রী বিএনপি ভাইস চেয়ারম্যান এ্যাডভোকেট নিতাই রায় চৌধুরী।
গত ২৮ অক্টোবর পর থেকে বিএনপির আন্দোলনকে কেন্দ্র করে পূর্বাপর ঘটনায় হেলালের বিরুদ্ধে খুলনায় ৫টি মামলা দায়ের করে পুলিশ।
 
",75.91424218188422,40.0
20180567,328,রাজনীতি,"
সোনাতলা প্রেস ক্লাবের নির্বাচন   
সভাপতি লিখন সম্পাদক লতিফুল
","বগুড়ার সোনাতলা প্রেস ক্লাবের দ্বিবার্ষিক নির্বাচন গতকাল শনিবার প্রেস ক্লাব মিলনায়তনে অনুষ্ঠিত হয়েছে। নির্বাচনে মো: ইমরান হোসেন লিখন (দৈনিক যায়যায়দিন ও বাংলা টিভি) সভাপতি ও মো: লতিফুল ইসলাম (দৈনিক চাঁদনী বাজার) সাধারণ সম্পাদক নির্বাচিত হন।অন্য পদে নির্বাচিতরা হলেন সহ-সভাপতি মিজানুর রহমান রনি (দৈনিক স্বাধীন বাংলা ), যুগ্ম সম্পাদক আব্দুর রাজ্জাক (আজকের জনবাণী), দফতর সম্পাদক ইসমাইল হোসেন (যায়যায়দিন), কোষাধ্যক্ষ হারুন অর রশিদ (প্রত্যাশা প্রতিদিন), ক্রীড়া, সাংস্কৃতিক ও ধর্মীয় সম্পাদক মো: মিনাজুল ইসলাম (নয়া দিগন্ত), কার্যনির্বাহী সদস্য আব্দুল্লাহ আল মামুন (সোনাতলা সংবাদ) ও আব্দুল ওহাব স্বপন (প্রাইভেট ডিকেটিভ) নির্বাচিত হন। নির্বাচন কমিশনের দায়িত্ব পালন করেন প্রেস ক্লাবের সভাপতি ও কাউন্সিলর নিপুণ আনোয়ার ও সাংবাদিক আবুল কালাম আজাদ। ভোটের ফলাফল ঘোষণা করেন উপজেলা চেয়ারম্যান অ্যাডভোকেট মিনহাদুজ্জামান লীটন, উপজেলা নির্বাহী অফিসার রাবেয়া আফসার সায়মা, ওসি বাবু কুমার সাহা।
",75.66694367906874,41.0
20046660,77,রাজনীতি,নিহত যুবদল নেতা কামাল হোসেন মিজানের বাসায় মুন্না,"খুলনা জেলার বটিয়াঘাটা উপজেলার ১নং জলমা ইউনিয়নের ৫নংওয়ার্ড যুবদলের সাবেক সভাপতি কামাল হোসেন মিজান মিথ্যা মামলায় বাগেরহাট জেলখানায় কারান্তরীণ অবস্থায় গত ৩ জানুয়ারি মৃত্যুবরণ করেন
খুলনা জেলার বটিয়াঘাটা উপজেলার ১নং জলমা ইউনিয়নের ৫নংওয়ার্ড যুবদলের সাবেক সভাপতি কামাল হোসেন মিজান মিথ্যা মামলায় বাগেরহাট জেলখানায় কারান্তরীণ অবস্থায় গত ৩ জানুয়ারি মৃত্যুবরণ করেন। আজ রোববার ( ১০ মার্চ) বিএনপির ভারপ্রাপ্ত চেয়ারম্যান তারেক রহমানের নির্দেশে মরহুম কামাল হোসেন মিজানের বাসায় যান জাতীয়তাবাদী যুবদল কেন্দ্রীয় সাধারণ সম্পাদক আব্দুল মোনায়েম মুন্না। এ সময় তিনি মিজানের পরিবারের সার্বিক খোঁজখবর নেন এবং বিএনপি ও যুবদল সবসময় তাদের পাশে রয়েছে বলে আশ্বস্ত করেন। নেতাকর্মীদের সঙ্গে নিয়ে মরহুম কামাল হোসেন মিজানের রুহের মাগফিরাত কামনা করে কবর জিয়ারত এবং দোয়া করা হয়।এ সময় আরো উপস্থিত ছিলেন যুবদলের কেন্দ্রীয় সহ সভাপতি রেজাউল করিম পল, যুগ্ম সম্পাদক মাহফুজুর রহমান মাহফুজ, জিয়াউর রহমান জিয়া, বিল্লাল হোসেন তারেক, সাংগঠনিক সম্পাদক ইসহাক সরকার, সহ সাংগঠনিক ( খুলনা বিভাগ) ইবাদুল হক রুবায়েত, খুলনা জেলা বিএনপির আহবায়ক আমির এজাজ খান, সদস্য সচিব মনিরুল হাসান বাপ্পী, হাসান নেহীম (ভারপ্রপ্ত সভাপতি) খুলনা মহানগর যুবদলসহ জেলা ও মহানগর যুবদল নেতৃবৃন্দ।",75.36065854735071,42.0
20046637,54,অর্থনীতি,ভবন নির্মাণ অনুমোদন-তদারকিতে গাফিলতি থাকলে ব্যবস্থা: স্বরাষ্ট্রমন্ত্রী,"ভবন নির্মাণে বিভিন্ন ধরনের অনুমোদন ও তদারকির জন্য সংশ্লিষ্ট সব দপ্তরের সমন্বয়ে একটি সংস্থা বা কর্তৃপক্ষ করার চিন্তা-ভাবনা করছে সরকার। ভবন নির্মাণ অনুমোদন-তদারকিতে গাফিলতি থাকলে তাদের বিরুদ্ধে ব্যবস্থা গ্রহণ করা হবে বলে জানিয়েছেন স্বরাষ্ট্রমন্ত্রী আসাদুজ্জামান খান। তিনি বলেন, বেইলি রোডের ভবনে আগুনের ঘটনায় অনিয়ম তদন্তের দায়িত্ব একটি সংস্থাকে দেয়া হবে। অগ্নিকাণ্ডে দায়ীদের বিচারের মুখোমুখি করা হবে। তদন্ত করে দেখা হচ্ছে কার গাফিলতি ছিল। যারা অনিয়ম করছে, তাদের বিরুদ্ধে ব্যবস্থা ও তদন্তের দায়িত্ব কীভাবে একটি সংস্থাকে দেয়া যায়, শিগগিরই প্রধানমন্ত্রী শেখ হাসিনার সঙ্গে বসে এ বিষয়ে সিদ্ধান্ত নেয়া হবে। রোববার বিকালে সচিবালয়ে মন্ত্রণালয়ের সভাকক্ষে ২৫ মার্চ গণহত্যা দিবস পালন ও ২৬ মার্চ মহান স্বাধীনতা দিবস উদযাপনের সার্বিক প্রস্তুতি সভা শেষে তিনি সাংবাদিকদের এসব কথা বলেন। রাজধানীর বেইলি রোডে অগ্নিকাণ্ডের পর রেস্তোরাঁগুলোতে অভিযানের নামে হয়রানি করা হচ্ছে বলে অভিযোগ করা হয়েছে। কোনো রেস্তোরাঁর মালিক নন, কেবল কর্মকর্তা-কর্মচারীরাই গ্রেপ্তার হচ্ছেন। এ বিষয়ে জানতে চাইলে স্বরাষ্ট্রমন্ত্রী বলেন, আপনারা এ ভয়াবহ অগ্নিকাণ্ড দেখেছেন।বিজ্ঞাপনরাস্তার পাশের বাড়িগুলোতে রেস্তোরাঁ করার অনুমতি ছিল না। যে ভবনটিতে আগুন ধরেছে সেই বাড়িটি অফিস করার জন্য তৈরি করা হয়েছিল বলে স্থপতি বলেছেন।
তিনি বলেন, রেস্তোরাঁর জন্য নকশা করা হয়নি। এ ছাড়া ফায়ার এক্সিট সিঁড়িগুলোতে গ্যাসের সিলিন্ডার বসিয়ে চলাচলের অনুপযুক্ত করা হয়েছিল। এ কারণে অকস্মাৎ এ অগ্নিকাণ্ডে ৪৬ জন প্রাণ হারিয়েছেন। কাজেই এ ক্ষেত্রে যাদের গাফিলতি ছিল, তাদের আইনের মুখোমুখি হতে হবে। মন্ত্রী বলেন, সবারই প্রশ্ন এ অগ্নিকাণ্ডের দায় কার? এ কারণে যার যে দায়িত্ব, তা পালন করার জন্য অভিযান পরিচালনা করা হচ্ছে। কেন অগ্নিকাণ্ড হয়েছিল, তার কারণ বের করতে অনুসন্ধান হচ্ছে, সেই অনুযায়ী ব্যবস্থা নেয়া হবে। সংশ্লিষ্ট কর্তৃপক্ষের কোন জায়গায় তদারকির অভাব ছিল, তা দেখা হচ্ছে। হোটেল-রেস্তোরাঁর ক্ষেত্রে কোনো গাফিলতি ছিল কি না, তা দেখা হচ্ছে। এ বিষয়ে পুলিশকে অনুরোধ করা হচ্ছে, তারা অভিযানে যাচ্ছে। যারা অভিযান পরিচালনা করছেন, তারা পুলিশকে অনুরোধ করছেন। পুলিশ স্বপ্রণোদিত হয়ে কোনো জায়গায় গিয়েছিল বলে আমার জানা নেই। তদন্ত করতে অন্য বিভাগের সঙ্গে পুলিশও গিয়েছিল। মন্ত্রী বলেন, আমরা চিন্তা করছি, আমরা সবাই মিলে একটি অথরিটি হবো (কর্তৃপক্ষ), সেখানে ফায়ার সার্ভিস থাকবে, মেয়রদের প্রতিনিধিরা থাকবেন। সবাইকে নিয়ে একটি অথরিটি করার চিন্তা আমরা করছি। ফায়ার সার্ভিসের কোনো গাফিলতি ছিল কি না, জানতে চাইলে তিনি বলেন, ফায়ার সার্ভিসের কাজ হলো হুঁশিয়ারি করে দেয়া। কারওয়ান বাজারের একটি ভবনকে পাঁচ বছর ধরে বলা হচ্ছে ঝুঁকিপূর্ণ। গাউছিয়া মার্কেটে আগুন ধরলে কাকে দোষ দেবেন? ফায়ার সার্ভিস কিন্তু বলে দিয়েছে, সেটি ঝুঁকিপূর্ণ। তিনি বলেন, আমরা একটা অথরিটি চাচ্ছি। এ অথরিটি পুরো দায়িত্ব নেবে।
সবাই মিলে একটা অথরিটি হবে, সেখানে ফায়ার সার্ভিস থাকবে, মেয়রদের প্রতিনিধি থাকবে। সবাইকে নিয়ে একটা অথরিটি করার চিন্তা করছি। তবে সেটা এখনো চূড়ান্ত হয়নি। তিনি বলেন, এক্সিডেন্ট তো একবারই হয়, একদিনই হয়। রোজ রোজ তো এক্সিডেন্ট হয় না। ঘটনা অকস্মাৎ এ রকমভাবে হয়েছে। মোট ৪৬ জন প্রাণ হারিয়েছেন। আরও কয়েকজন এখনো মুমূর্ষ অবস্থায় আছেন। সবারই প্রশ্ন- এর দায়-দায়িত্ব কার? কেউ কি দেখাশোনার মালিক নেই বাংলাদেশে? প্রশ্নটা আপনাদের যেমন আছে, সবারই আছে। যার যার দায়িত্বটা পরীক্ষা করার জন্যই এগুলো (অভিযান) করা হচ্ছে’- বলেন তিনি। স্বরাষ্ট্রমন্ত্রী বলেন, সরকারিভাবে আমরা একটি টিম করে দিয়েছি। কেন অগ্নিকাণ্ড হলো, ঘটনা কী, সেটার অনুসন্ধান হচ্ছে। সেই অনুযায়ী ব্যবস্থা তো হবেই। তিনি বলেন, রাজউকের কোথায় তদারকির অভাব ছিল, সেটা রাজউক দেখছে। হোটেল-রেস্টুরেন্টগুলোর কোনো গাফিলতি ছিল কি না, সবাই এখন দেখছেন। অভিযানগুলোতে পুলিশকে অনুরোধ করছে, তাই পুলিশ যাচ্ছে। পুলিশ স্ব-প্রণোদিত হয়ে কোনো জায়গায় গিয়েছে বলে আমরা জানা নেই। নজরে গাফিলতি পড়লে অন্য ডিপার্টমেন্টের সঙ্গে পুলিশও গিয়েছে। ফায়ার সার্ভিসের কাজ ঝুঁকিপূর্ণ ভবনের বিষয়ে হুঁশিয়ার করে দেয়া বলেও জানান স্বরাষ্ট্রমন্ত্রী। তিনি বলেন, একটা বিল্ডিংয়ের কাজ শেষ হওয়ার পর ফায়ার সার্ভিসের কাছ থেকে অনুমোদন দিতে হয়। এ অনুমোদন ছাড়া ভবন ব্যবহারের উপযোগী ঘোষণা দেয়া যাবে না বলে আইনে আছে। কিন্তু কেউ তা তোয়াক্কা করছে না। সেই জায়গাটিতেই তো প্রশ্ন আসছে।",75.22946348856212,43.0
20051836,263,রাজনীতি,রমজানে দ্রব্যমূল্য বৃদ্ধিকারীদের কঠোর হুঁশিয়ারি বাহাউদ্দিন নাছিমের,"পবিত্র রমজান মাসে সিন্ডিকেটের মাধ্যমে দ্রব্যমূল্য বৃদ্ধির পায়তারাকারীদের কঠোর হুঁশিয়ারি দিয়েছেন আওয়ামী লীগের যুগ্ম সাধারণ সম্পাদক ও ঢাকা-৮ আসনের সংসদ সদস্য কৃষিবিদ আ ফ ম বাহাউদ্দিন নাছিম।
তিনি বলেছেন, রমজান মাসে মানুষ যাতে ন্যায্যমূল্যে পণ্য সামগ্রী পায় এ জন্য বঙ্গবন্ধুকন্যা দেশরত্ন শেখ হাসিনার নেতৃত্বাধীন আওয়ামী লীগ সরকার কাজ করে যাচ্ছে। এরপরও অতি মুনাফার লোভে কিছু ব্যবসায়ী সিন্ডিকেটের মাধ্যমে দ্রব্যমূল্য বৃদ্ধির চেষ্টা করছে। এটি দেশবিরোধী কাজ। আর এ কাজ যে করবে তাকে আইনের আওতায় এনে কঠোর শাস্তি প্রদান করা হবে।
রোববার দুপুরে ২৩ বঙ্গবন্ধু এভিনিউতে ঢাকা মহানগর দক্ষিণ আওয়ামী লীগ ও ঢাকা-৮ আসনের আওয়ামী লীগের নেতাদের সঙ্গে এক বৈঠকে তিনি এসব কথা বলেন।
বাহাউদ্দিন নাছিম বলেন, বিএনপি-জামায়াত চায় মানুষের দুঃখ-কষ্ট যাতে বৃদ্ধি পায়। এজন্য যা যা সম্ভব তারা তাই করছে। তারা মিথ্যা গুজব ছড়িয়ে মানুষকে বিভ্রান্ত করার চেষ্টা করছে। এরা কখনো দেশের ভালো চায় না। এরা দেশকে ধ্বংস করে নিজেদের স্বার্থ হাসিল করতে চায়। এদের নিয়ে সতর্ক থাকতে হবে।
অনুষ্ঠানে উপস্থিত ছিলেন ঢাকা মহানগর দক্ষিণ আওয়ামী লীগের সভাপতি বীর মুক্তিযোদ্ধা আবু আহমেদ মন্নাফি, সিনিয়র সহ-সভাপতি নুরুল আমিন রুহুল, সহ-সভাপতি শহীদ সেরনিয়াবাত, কাউন্সিলর মামুনুর রশিদ শুভ্র, নূর নবি ভূইয়া রাজু, আবুল হোসেন সহ মহানগর ও ঢাকা-৮ আসনের আওয়ামী লীগ নেতারা।
এর আগে সকালে রাজধানীর উইলস লিটল ফ্লাওয়ার স্কুল অ্যান্ড কলেজ অডিটোরিয়ামে বার্ষিক পুরস্কার বিতরণ অনুষ্ঠানে প্রধান অতিথির বক্তব্যে শিক্ষকদের উদ্দেশ করে বাহাউদ্দিন নাছিম বলেন, যারা আগামীর বাংলাদেশকে নেতৃত্ব দিবে সেই প্রজন্মকে তৈরি করতে হলে আপনাদের হতে হবে নিখুঁত ও মননশীল মানসিকতার। আপনারা শিক্ষাঙ্গনের পবিত্রতা রক্ষা করে আমাদের সন্তানদের এমনভাবে গড়ে তুলবেন যাতে তারা সুন্দর মানসিকতার মানুষ তৈরি হয়। অভিভাবকরা অনেক প্রত্যাশা নিয়ে তাদের সন্তানদের শিক্ষাঙ্গনে পাঠায়।পিতা-মাতার প্রত্যাশা সব ক্ষেত্রে পূরণ নাও হতে পারে, কিন্তু আমাদের কোনো ভুলের কারণে শিক্ষার্থীদের সম্ভাবনা নষ্ট হতে দেওয়া যাবে না। সেদিকে আমাদের খেয়াল রাখতে হবে।
তিনি বলেন, আমাদের সন্তানদের মধ্য থেকে আগামীতে কে নেতৃত্ব দিবে- তা আমরা জানি না। তবে আমরা আমাদের সম্ভাবনাকে উড়িয়েও দিতে পারি না। আমাদের সম্ভাবনাকে সফল করার জন্য আমাদের অক্লান্ত পরিশ্রম করতে হবে। আমার খুব কষ্ট লাগে যখন শুনি শিক্ষক শিক্ষকের বিরুদ্ধে মামলা করে, শিক্ষক অভিভাবকের বিরুদ্ধে মামলা করে, অথবা ম্যানেজিং কমিটি শিক্ষকের বিরুদ্ধে মামলা করে। কেউ অনিয়মের বিরুদ্ধে কথা বলতে গিয়ে লাঞ্ছিত হয়, এটা মেনে নেওয়া যায় না। কেউ কোনো ভুল করলে আমরা তাকে ক্ষমা করতে পারি। আমরা ভালো থেকে শিক্ষা নিতে পারি। আমাদের সন্তানদের মঙ্গলের জন্য যারা শিক্ষকতা করি তারা সব ভেদাভেদ ভুলে যেতে পারি।
নাছিম আরও বলেন, বাংলাদেশের সব থেকে বিখ্যাত শিক্ষাপ্রতিষ্ঠানগুলো ঢাকা-৮ আসনে অবস্থিত। এই আসনে ঢাকা বিশ্ববিদ্যালয়, বঙ্গবন্ধু শেখ মুজিবুর রহমান মেডিকেল বিশ্ববিদ্যালয়, বুয়েট, ঢাকা মেডিকেল, উইলস লিটল ফ্লাওয়ার স্কুল, ভিকারুন্নেসা, আইডিয়াল স্কুল, মডেল স্কুল ও নটরডেম কলেজসহ আরও অনেক বড় বড় শিক্ষাপ্রতিষ্ঠান রয়েছে। যেখানে হাজার হাজার ছেলেমেয়েরা লেখাপড়া করে। এই ঢাকা-৮ আসন থেকে আগামীর সম্ভাবনা ও নেতৃত্ব বেরিয়ে আসবে বলে আমি বিশ্বাস করি।
শিক্ষার্থীদের উদ্দেশ করে তিনি বলেন, তোমরা লেখাপড়া যেমন করবে তেমনি শারীরিক সুস্থতা ধরে রাখার জন্য খেলাধুলাও করতে হবে। তোমাদের প্রকৃত অর্থেই সৃজনশীল মানুষ হিসেবে গড়ে উঠতে হবে। তোমরা যাতে অন্য মানুষকে ভালোবাসতে পারো, শ্রদ্ধাবোধ রাখতে পারো, অপরের দুঃখ, কান্না বেদনায় শামিল হতে পারো সেদিকেও খেয়াল রাখতে হবে। আমরা যারা প্রবীণ হয়ে গিয়েছি আমাদের যেখানে ব্যর্থতা সেখানেই তোমাদের সফলতা। তোমরা যদি সফল হও তাহলে আমরা ব্যর্থতার গ্লানি থেকে মুক্তি পাবো।
নাছিম বলেন, জাতির পিতা বঙ্গবন্ধু শেখ মুজিবুর রহমান টুঙ্গীপাড়ার মতো একটি নিভৃত পল্লীতে জন্মগ্রহণ করে সাধারণ মানুষের মতোই বেড়ে উঠেছেন। তিনি আমাদের মহান মুক্তিযুদ্ধে নেতৃত্ব দিয়েছেন।তিনি সারা জীবন, দুঃখ, কষ্ট, বেদনা ও কারাগারে জীবনের শ্রেষ্ঠ সময়গুলো পার করেছেন শুধুমাত্র বাঙালির মুক্তির জন্য। তিনি চেয়েছেন বাঙালি যাতে বিশ্ব দরবারে তার নিজস্ব পরিচয়ে সম্মানিত হয়। তিনি তার স্বপ্ন পূরণ করে যেতে পারেননি। বিশ্বাসঘাতকরা তাকে নির্মমভাবে সপরিবারে হত্যা করেছে। বর্তমানে তার কন্যা দেশরত্ন শেখ হাসিনা বাবার স্বপ্ন পূরণের জন্য অক্লান্ত পরিশ্রম করে যাচ্ছেন।
উইলস লিটল ফ্লাওয়ার স্কুল অ্যান্ড কলেজের অ্যাডহক কমিটির সভাপতি ও বাংলাদেশ পর্যটন করপোরেশনের চেয়ারম্যান আফতাব হোসেন প্রামানিকের সভাপতিত্বে অনুষ্ঠানে আরও উপস্থিত ছিলেন উইলস লিটল ফ্লাওয়ার স্কুল অ্যান্ড কলেজের অভিভাবক সদস্য ও টঙ্গী সরকারি কলেজের সহযোগী অধ্যাপক মোয়াজ্জেম হোসেনসহ স্কুলের শিক্ষক শিক্ষার্থীসহ স্থানীয় কাউন্সিলর এবং আওয়ামী লীগ নেতারা।",75.12049665103598,44.0
20046687,104,অর্থনীতি,কেব্‌ল টিভি সার্ভিস বন্ধ রেখে প্রতীকী ধর্মঘটের ডাক কোয়াবের,"আগামী ১১ই মার্চ সন্ধ্যা ৬টা থেকে রাত ১০টা পর্যন্ত কেব্‌ল টিভি সার্ভিস বন্ধ রেখে প্রতীকী ধর্মঘট পালন করার ঘোষণা দিয়েছে কেব্‌ল অপারেটরস এসোসিয়েশন অব বাংলাদেশ (কোয়াব)
আগামী ১১ই মার্চ সন্ধ্যা ৬টা থেকে রাত ১০টা পর্যন্ত কেব্‌ল টিভি সার্ভিস বন্ধ রেখে প্রতীকী ধর্মঘট পালন করার ঘোষণা দিয়েছে কেব্‌ল অপারেটরস এসোসিয়েশন অব বাংলাদেশ (কোয়াব)। সংগঠনের পক্ষ থেকে এই ঘোষণা দেন সাধারণ সম্পাদক সৈয়দ মোশারফ আলী চঞ্চল। শনিবার জাতীয় প্রেস ক্লাবের তফাজ্জল হোসেন মানিক মিয়া হলে কেব্‌ল টেলিভিশন ব্যবসার বর্তমান সমস্যা সমাধানের লক্ষ্যে আয়োজিত গোলটেবিল আলোচনায় এই ঘোষণা দেন তিনি। আলোচনা সভায় সৈয়দ মোশারফ আলী চঞ্চল বলেন, কেব্‌ল অপারেটরদের দুঃখ-দুর্দশা এবং দাবির পরিপ্রেক্ষিতে আমরা আগামী ১১ই মার্চ সন্ধ্যা ৬টা থেকে রাত ১০টা পর্যন্ত প্রতীকী ধর্মঘট হিসেবে কেব্‌ল টিভি সার্ভিস বন্ধ রাখতে যাচ্ছি। তিনি বলেন, পাইরেসির মাধ্যমে ইন্টারনেট সার্ভিস প্রোভাইডাররা (আইএসপি) এবং ওটিটি প্ল্যাটফরমের নাম দিয়ে অনেক অননুমোদিত অ্যাপস আমাদের দেশে চলছে। যেটা কখনোই কাম্য নয়। আমরা লোকাল অপারেটররা নিয়মতান্ত্রিকভাবে পে-চ্যানেলগুলো নিয়ে ব্যবসা করছি। কিন্তু সেই একই পে-চ্যানেলগুলো অ্যাপসের মাধ্যমে প্রতিটা গ্রাহকের কাছে পৌঁছে দিচ্ছে আইএসপি এবং ওটিটি প্ল্যাটফরমগুলো। তারা কোনো লাইসেন্স না নিয়ে দীর্ঘদিন ধরে এই ব্যবসা করছে। এতে দেশীয় চ্যানেলগুলো অরক্ষিত হয়ে পড়েছে।বিজ্ঞাপনতারা যদি নিয়মনীতি মেনে ব্যবসা করে তাতে আমাদের কোনো সমস্যা নেই। কিন্তু তারা পাইরেসি করে ব্যবসা করছে। এতে কেব্‌ল ইন্ডাস্ট্রি ধ্বংস হয়ে যাচ্ছে। এ ব্যাপারে সরকারের দৃষ্টি আকর্ষণের জন্যই আমরা এই প্রতীকী ধর্মঘট করতে যাচ্ছি। কোয়াবের সভাপতি এবিএম সাইফুল হোসেন সোহেল বলেন, বিদেশি পে-চ্যানেল পাইরেসির মাধ্যমে চলবে, সে ব্যাপারে সরকারের কোনো ভূমিকা থাকবে না, এটা মেনে নেয়া যায় না। আমাদের বক্তব্য সুস্পষ্ট, বৈধভাবে যদি টেকনোলজি সাপোর্ট করে তাহলে বৈধভাবে সবাই যেকোনো ব্যবসা করতে পারে। তাতে আমাদের আপত্তি নেই। ইন্টারনেট প্রোভাইডাররা যদি মনে করে তারা টিভির সার্ভিস দেবে, দিতেই পারে। এতে আমাদের কোনো বিরোধিতা নেই। কিন্তু সেটা হতে হবে বৈধভাবে। এসময় কেব্‌ল অপারেটরদের অস্তিত্ব রক্ষার্থে ৪ দফা দাবি তুলে ধরেন তারা। দাবিগুলো হলো-ইন্টারনেট সার্ভিস প্রোভাইডাররা আইপি বেজড ভিডিও প্রোগ্রাম, অনলাইন টিভি প্ল্যাটফরমে এফটিপি, নিক্স, বিডিক্সসহ অন্যান্য সার্ভারের মাধ্যমে কেব্‌ল টিভির দেশি-বিদেশি পে-চ্যানেল প্রচার করে অবৈধভাবে ব্যবসা পরিচালনা করছে, তা অতি দ্রুত বন্ধ করার জন্য পদক্ষেপ গ্রহণ এবং কেব্‌ল অপারেটরদের বৈধভাবে ইন্টারনেট ব্যবসা পরিচালনায় বাধা দূরীকরণে কালো আইন বাতিলকরণে প্রয়োজনীয় ব্যবস্থা গ্রহণ করতে হবে; ওটিটি বা আইপিটিভি প্ল্যাটফরমে লিনিয়ার টিভি চ্যানেল প্রচার বন্ধকরণসহ যেন বিনামূল্যে প্রচারিত না হয় সে বিষয়ে যথাযথ পদক্ষেপ গ্রহণ করতে হবে; নীতিমালা ও বিধিমালার আলোকে অতি দ্রুততার সঙ্গে কেবল টিভি ডিজিটালাইজেশন বাস্তবায়নে যথাযথ ব্যবস্থা গ্রহণ করতে হবে; কেব্‌ল টিভি ব্যবসার শৃঙ্খলা রক্ষার্থে পূর্বের নিয়মে কেব্‌ল টিভি খাতে বিবিধ অনিয়ম দ্রুত সমাধানকল্পে ও উক্ত খাত হতে সরকারের রাজস্ব আহরণে বাংলাদেশ টেলিভিশনকে এককভাবে ম্যাজিস্ট্রেসি ক্ষমতা দেয়ার প্রয়োজনীয় পদক্ষেপ নিতে হবে।",74.97689255602243,45.0
20180677,342,অর্থনীতি,"

ইন্দুরকানীতে রুটির দোকানের চুল্লির পাশে তেল গ্যাসের গুদাম
","রুটির দোকানের চুল্লীর পাশেই তেল গ্যাসের খোলা গুদাম। চুল্লীর মাত্র এক ফুট দূরে সারি সারি তেলের ব্যারেল, পাঁচ ফুট দূরে সারিবদ্ধ গ্যাসভর্তি সিলিন্ডার। মিষ্টির দোকানের চুল্লীর পাশেও রয়েছে গ্যাস সিলিন্ডার। এসব দোকান ও খোলা গুদামের ভবনগুলোর ওপর তলায় আবাসিক বাসস্থান। নাইলন ও পলিথিনের দোকানের ওপরেও আবাসিক বাসস্থান। ভবন থেকে বের হবার একটি মাত্র দরজা, তাও আবার দোকানের ভেতর দিয়ে। এ দৃশ্য পিরোজপুরের ইন্দুরকানী উপজেলার ইন্দুরকানী সদর বাজারের। এ বাজারে ২০০৬ সাল থেকে ছয়বার অগ্নিকাণ্ডে নিঃস্ব হয়ে গেছে অনেক ব্যবসায়ী। তবুও যে যার মতো করে ব্যবসা করে যাচ্ছেন। নিয়মনীতির তোয়াক্কা করছেন না কেউ। যেকোনো সময় আবারো ঘটতে পারে অগ্নিকাণ্ডের মতো মারাত্মক দুর্ঘটনা। উপজেলা সদরের ইন্দুরকানী বাজারে যত্রতত্র অপরিকল্পিতভাবে খাবার হোটেল ও রেস্তোরাঁ চালু করা হলেও এ সকল রেস্তোরাঁয় নাই কোনো লাইসেন্স, নাই অগ্নিনির্বাপণ ব্যাবস্থাও। শনিবার সরেজমিনে দেখা গেছে, বাজারের সদর রাস্তা সংলগ্ন রুটির দোকানের সামনে জ্বলছে চুলা। ভেতরে ঢুকে দেখা গেছে মাঝের রুমে জ্বলছে আরো একটি চুলা। পেছনের রুমে পরিবার নিয়ে থাকছেন দোকানি। দোকানের পেছনে বেড়ার সাথে লাগোয়া অর্ধশত জ্বালানি ও ভোজ্যতেলের ব্যারেল। আবার এ রুটির দোকানের চার পাশে মুদি মনোহারি ও কাপড়ের বড় বড় দোকান।
বাজারের খালপাড় সড়কের আদি মিষ্টান্ন ভাণ্ডারের কারখানার সাথে রয়েছে একই মালিকের সাহা হার্ডওয়্যার। দোকানের একপাশে যেমন রয়েছে আগুনের চুল্লী তেমনি আরেক পাশে রয়েছে রং, তারপিন ও স্পিরিটের মতো দাহ্য পদার্থ। আবার একই ভবনের দোতলায় আবাসিক ব্যবস্থা। একই সড়কের নুরুজ্জামান সু স্টোরে গাদি গাদি নাইলন ও পলিথিন রাখা আছে। দোকানের দোতলায় তার আবাসিক। চরম নিরাপত্তাহীনতার মধ্যে রয়েছেন বসবাসকারীরা। বাজারের পাইকারি ব্যবসা প্রতিষ্ঠান রাকিব স্টোরের মালিক রফিকুল ইসলাম বলেন, বাজারের ভেতরে দুইটি রুটির দোকানের কারণে আমরা সর্বক্ষণ অগ্নিকাণ্ডের আতঙ্কে থাকি। এ দোকান দু’টি অন্যত্র স্থানান্তর প্রয়োজন।ইন্দুরকানী বাজার ব্যবসায়ী সমিতির সাধারণ সম্পাদক হারুন অর রশিদ বলেন, বিষয়টি দেখে শিগগিরই এ ব্যাপারে ব্যবস্থা নেয়া হবে। ইন্দুরকানী ফায়ার সার্ভিস ও সিভিল ডিফেন্সের সহকারী স্টেশন অফিসার নুরুজ্জামান শরীফ বলেন, ফায়ার সার্ভিস ও সিভিল ডিফেন্সের পক্ষ থেকে বারবার সতর্ক করা হলেও ব্যবসায়ীরা পাত্তা দিচ্ছেন না। তাদের সাত দিনের সময় দেয়া হয়েছে। এরপর তাদের লাল তালিকাভুক্ত করে প্রশাসনের মাধ্যমে ব্যবস্থা নেয়া হবে।
",74.74944357077311,46.0
20173852,289,অর্থনীতি,"

স্মার্ট বাংলাদেশ বিনির্মাণে চট্টগ্রামের গুরুত্ব অপরিসীম :  তাজুল ইসলাম  
","স্থানীয় সরকার, পল্লী উন্নয়ন ও সমবায় মন্ত্রী মো: তাজুল ইসলাম বলেছেন, চট্টগ্রাম বন্দর বাংলাদেশের অর্থনীতির প্রবেশদ্বার, কারণ ব্যবসার প্রাণকেন্দ্র হচ্ছে এই সমুদ্র বন্দর। চট্টগ্রামের জন্য আলাদা বাজেট প্রস্তুতসহ আরো নানা প্রকল্প নেয়া হয়ে থাকে। বাংলাদেশকে উন্নত রাষ্ট্রে পরিণত করতে আরো বেশ কয়েকটা সমুদ্র বন্দর নির্মাণ করা হচ্ছে এবং এই নির্মাণ প্রক্রিয়া আজকের অর্থনীতির চাহিদার সাথে সামঞ্জস্যপূর্ণ, কিন্তু চট্টগ্রামের গুরুত্ব সবসময় থাকবে। স্মার্ট বাংলাদেশ বিনির্মাণে চট্টগ্রামের গুরুত্ব অপরিসীম। গতকাল শনিবার দুপুরে নগরীর কিং অব চিটাগাং কমিউনিটি সেন্টারে চট্টগ্রাম সিটি করপোরেশনের ষষ্ঠ নির্বাচিত পরিষদের তিন বছর পূর্তি উপলক্ষে সুধী সমাবেশে প্রধান অতিথির বক্তৃতায় তিনি এসব কথা বলেন।সমাবেশে চট্টগ্রাম সিটি করপোরেশনের মেয়র মো: রেজাউল করিম চৌধুরীর সভাপতিত্বে সাবেক মেয়র মাহমুদুল ইসলাম চৌধুরী, সংসদ সদস্য এম. এ. লতিফ, মহিউদ্দিন বাচ্চু, আবদুচ সালাম, চট্টগ্রামস্থ ভারতীয় সহকারী হাইকমিশনার ড. রাজীব রঞ্জন এবং প্যানেল মেয়রগণ বক্তৃতা করেন। সিটি করপোরেশনের প্রধান নির্বাহী শেখ মোহাম্মদ তৌহিদুল ইসলাম অনুষ্ঠানে স্বাগত বক্তব্য রাখেন। এ সময় চট্টগ্রাম উত্তর-দক্ষিণ আওয়ামী লীগের নেতৃবৃন্দ, প্যানেল মেয়র, উপজেলা চেয়ারম্যানসহ গণ্যমান্য ব্যক্তিরা উপস্থিত ছিলেন।
অনুষ্ঠানের শুরুতে প্রধান অতিথির সম্মুখে মাল্টিমিডিয়া প্রজেক্টরের মাধ্যমে বর্তমান মেয়রের মেয়াদে অবকাঠামোগত উন্নয়নের তথ্য চিত্র তুলে ধরা হয়। স্থানীয় সরকার, পল্লী উন্নয়ন ও সমবায় মন্ত্রী বলেন, সিটি করপোরেশনের বাইরেও চট্টগ্রাম বিভাগের জন্য চার হাজার কোটি টাকার প্রকল্প অনুমোদন করা হয়েছে। তাছাড়া চট্টগ্রামকে বিভিন্ন জলবায়ুর ঝুাঁক থেকে রক্ষা করার জন্য নানা ধরনের প্রকল্প হাতে নেয়া হয়েছে এবং এগুলো বাস্তবায়নে স্থানীয় সরকার প্রতিষ্ঠানকে মুখ্য ভূমিকা পালন করতে হবে। মন্ত্রী আরো বলেন, স্থানীয় সরকার ও অন্যান্য সরকারি দফতরকে দায়িত্বশীল হয়ে কাজ করতে হবে। উন্নয়ন করতে গেলে স্থানীয় উৎস থেকে অর্থ আহরণ করতে হবে। সাধারণ মানুষকে সেবা দিয়ে বুঝিয়ে দিতে পারলে যেমন, ড্রেন বা নালাগুলো আবর্জনা মুক্ত করে দিলেন এবং সেখানে দৃষ্টিনন্দন ফুলের চারা রোপণ করে দিলেন তখন মানুষ রাজস্ব জমা দিতে চাইবে। চট্টগ্রাম সিটি করপোরেশন ও স্থানীয় সরকার মিলে কাজ করে গেলে কাজের অগ্রগতি আরো বৃদ্ধি পাবে এবং সরকারের অর্থনৈতিক উন্নয়নে সহযোগিতা বাড়বে।
",74.7161707533128,47.0
20181403,431,রাজনীতি,"

লটারির মাধ্যমে উপনির্বাচন ফলাফল ঘোষণা, পরাজিত প্রার্থীর প্রত্যাখান
","কুষ্টিয়ার দৌলতপুর উপজেলার রিফায়েতপুর ইউনিয়ন পরিষদের উপনির্বাচন শনিবার অনুষ্ঠিত হয়েছে। প্রতিদ্বন্দ্বী দুই প্রার্থী সর্বোচ্চ সমান সংখ্যক ভোট প্রাপ্ত হওয়ায় লটারি পদ্ধতির মাধ্যমে একজনকে চেয়ারম্যান হিসেবে নির্বাচিত ঘোষণা করেছেন রিটানিং কর্মকর্তা। সমান সংখ্যক ভোট প্রাপ্ত প্রার্থীদ্বয় ও তাদের এজেন্টরা লটারির সময় উপস্থিত থাকার বিধান থাকলেও লটারি পদ্ধতির প্রতি দুই প্রার্থীরই আপত্তি থাকায় তাদের দু’জনের কেউ এ সময় উপস্থিত ছিলেন না।
এ দিকে এই ফলাফল প্রত্যখ্যান করে আইনি লড়াই করার ঘোষণা দিয়ে সংবাদ সম্বেলন করেছেন ফারুক আহমেদ। সংবাদ সম্বেলনে তিনি দাবি করেন, ভোটের ফলাফল থেকে শুরু করে লটারি পদ্ধতি কোনোটিতেই যথাযথ আইন অনুসরণ করা হয়নি। ইউনিয়ন পরিষদ নির্বাচনের বিধি ৪১ এর‘খ’ উপ-বিধি ৬ মোতাবেক শনিবার দিবাগত রাত সাড়ে ১টার পরে উপজেলা পরিষদ চত্বরে কুষ্টিয়া জেলা সিনিয়র তথ্য কর্মকর্তা আবু আনছার, দৌলতপুর উপজেলা নির্বাহী কর্মকর্তা মো: ওবায়দুল্লাহ ও সমান সংখ্যক ভোট প্রাপ্ত দুই প্রার্থি এবং তাদের পোলিং এজেন্টরা উপস্থিতিতে উপজেলা নির্বাচন কর্মকর্তা ও নির্বাচনের রিটার্নিং কর্মকর্তা অঞ্জন কুমার মণ্ডল লটারির মাধ্যমে আব্দুল মান্নান বিশ্বাসকে চেয়ারম্যান নির্বাচিত ঘোষণা করেন।
শনিবার সকাল ৮টা থেকে বিকেল ৪টা পর্যন্ত ভোট গ্রহণ অনুষ্ঠিত হয় নির্বাচনে স্বতন্ত্র প্রার্থী হিসেবে পাঁচজন প্রার্থী প্রতিদ্বন্দ্বিতা করেন। কেন্দ্র থেকে প্রাপ্ত ভোটের ফলাফলে আব্দুল মান্নান বিশ্বাস ও ফারুক আলম দু’জনেই সর্বোচ্চ সংখ্যক ৬ হাজার ১২৩ ভোট পান। ফলে কে বিজয়ী হবেন, কোনো পদ্ধতিতে হবেন তা নিয়ে ধুম্রজাল তৈরি হয়। এদিকে ভোটের ফলাফল ঘোষণার পর থেকে চেয়ারম্যান কে হবেন, কিভাবে হবেন তা নিয়ে নানা গুঞ্জন শুরু হয়। সন্ধ্যায় ভোটের ফলাফল ঘোষণার পর রিটার্নিং কর্মকর্তা অঞ্জন কুমার মণ্ডল দুই প্রার্থীর মধ্যে পুণরায় ভোট গ্রহণের কথা জানালেও পরে রাত সাড়ে ৯টার দিকে রাত ১০টায় লটারির পদ্ধতির মাধ্যমে ফলাফল ঘোষণার কথা জানান। লটারির জন্য দুই প্রার্থী ও তাদের এজেন্টদের রাত ১০ মধ্যে রিটার্নিং কর্মকর্তার কার্যালয়ে আসার আহ্বান জানানো হয়। লটারি পদ্ধতিতে দুই প্রার্থীর কেউই সম্মতি দেননি। এ সময় ফারুক আহমেদ উপস্থিত হয়ে এ পদ্ধতির বিরোধিতা করে পুণরায় ভোট গণনার দাবি জানালেও আব্দুল মান্নান বিশ্বাস লটারির আমন্ত্রন প্রত্যাখ্যান করেন এবং পুণরায় ভোট গ্রহনের দাবি জানান। আইনের বাধ্যবাধকতার কথা উল্লেখ করে কুষ্টিয়া জেলা সিনিয়র তথ্য কর্মকর্তা আবু আনছার, দৌলতপুর উপজেলা নির্বাহী কর্মকর্তা মো: ওবায়দুল্লাহ ও উপজেলা নির্বাচন কর্মকর্তা ও নির্বাচনের রিটার্নিং কর্মকর্তা অঞ্জন কুমার মণ্ডল দুই প্রার্থীকে আইন অনুযায়ী লটারির মাধ্যমে ফলাফল ঘোষণা বিষয়টি বোঝানোর চেষ্টা করেন। রাত ১টা পর্যন্ত দুই প্রার্থীকে বোধানোর প্রক্রিয়া অব্যাহত চলে। কিন্তু প্রার্থীদের সাড়া না দেয়ায় রাত দেড়টার দিকে প্রার্থী ও তাদের এজেন্টদের অনুপস্থিতেই নির্বাচনী বিধান অনুযায়ী লটারির মাধ্যমে আব্দুল মান্নান বিশ্বাসকে বিজয়ী ঘোষণা করা হয়।
এদিকে ফলাফল প্রত্যাখ্যান করে পরাজিত প্রার্থী ফারুক আলম রোববার বেলা সাড়ে ১১টায় রিফাইতপুরে তার নিজ কার্যালয়ে সংবাদ সম্বেলন করে অভিযোগ করেন, নির্বাচনের কেন্দ্রের ফলাফল শীট ঘষামাজা করা হয়েছে। বাতিল ভোটসহ সব ভোট পুণরায় গণনা করার জন্য রিটার্নিং কর্মকর্তাসহ সংশ্লিষ্ট ঊর্ধ্বতন কর্মকর্তাকের একাধিকবার অনুরোধ করা হলেও তা আমুলে নেননি। তিনি বলেন, শনিবার রাতে লটারি করার জন্য তার কার্যালয়ে আমাকে আমন্ত্রন জানালে আমি সেখানে উপস্থিত হয়। কিন্তু রিটার্নিং কর্মকর্তার কার্যালয়ে রাত ১টা পর্যন্ত বসে থাকলেও প্রতিপক্ষের প্রার্থী সেখানে যাননি। আমি বাড়ি চলে আসার পর রাত দেড়টার দিকে আমার অনুপস্থিতে লটারি করে আব্দুল মান্নান বিশ্বাসকে বিজয়ী ঘোষণা করা হয়েছে। এই ফলাফলের বিরুদ্ধে আদালতে যাওয়ার কথা জানান তিনি। এ সময় তার নির্বাচনী এজেন্টরা উপস্থিত ছিলেন।
উপজেলা নির্বাচন কর্মকর্তা ও নির্বাচনের রিটার্নিং কর্মকর্তা অঞ্জন কুমার মণ্ডল বলেন, ইউনিয়ন পরিষদ নির্বাচনের বিধি ৪১ এর ‘খ’ উপ-বিধি (৬) মোতাবেক সর্বোচ্চ ভোট প্রাপ্ত দুই প্রার্থীর মধ্যে লটারি পদ্ধতির মাধ্যমে আব্দুল মান্নান বিশ্বাসকে বিজয়ী ঘোষণা করা হয়েছে।
কুষ্টিয়া জেলা সিনিয়র তথ্য কর্মকর্তা আবু আনছার বলেন, দুই প্রার্থীকে আইনি প্রক্রিয়াটি বারবার বোঝানোর চেষ্টা করা হয়েছে। বারবার অনুরোধ করার পরও লটারিতে প্রার্থীরা অনুপস্থিত থাকলে আমাদের কী করার আছে। তাই বলে তো আর বিধানের বাইরে গিয়ে সিন্ধান্ত নেয়া যায় না। আইন অনুযায়ী সব প্রক্রিয়া সম্পন্ন করা হয়েছে। এর আগে ভোটারদের উপস্থিতি কিছুটা কম হলেও শান্তিপুর্ণ পরিবেশে ভোটগ্রহণ অনুষ্ঠিত হয়। নির্বাচনে মোট ভোটার সংখ্যা ছিল ২৫ হাজার ৮৪৬ জন। ভোট প্রদান করা হয়েছে ১৭ হাজার ৯২৬টি। বাতিল হয় ১১৩ ভোট।
নির্বাচনে প্রতিদ্বন্দ্বিতা করা অন্য তিন প্রার্থী মধ্যে জামিরুল ইসলাম ৪৯১৩, মেহেদী হাসান ৬৩৬ এবং আব্দুল মজিদ পেয়েছেন ১৮ ভোট।
উল্লেখ্য, এই ইউনিয়ন পরিষদের নির্বাচিত চেয়ারম্যান আব্দুর রশিদ বাবলুর মৃত্যুর কারণে উপনির্বাচন অনুষ্টিত হয়।
",74.68500569409424,48.0
20180674,341,আইন,"

 রানীনগরে র‌্যাবের অভিযানে ২০ কেজি গাঁজাসহ ২ মাদককারবারি আটক
","নওগাঁর রানীনগরে র‌্যাব-৫, জয়পুরহাট ক্যাম্পের আভিযানিক দল অভিযান চালিয়ে ২০ কেজি গাঁজাসহ দুই মাদককারবারিকে আটক করেছে। গত শুক্রবার রাত পৌনে ৮টা নাগাদ উপজেলার রেল গেট এলাকা থেকে তাদেরকে আটক করা হয়। এ ঘটনায় র‌্যাবের পক্ষ থেকে গতকাল দুপুরে রানীনগর থানায় একটি মামলা দায়ের হয়েছে। গতকাল শনিবার দুপুরে র‌্যাব-৫, এক সংবাদ বিজ্ঞপ্তিতে জানান, একটি প্রাইভেটকার করে মাদক নিয়ে রানীনগরের দিকে যাচ্ছে মাদক কারবারিরা। এমন উপজেলার রেলগেট এলাকায় অভিযান পরিচালনাকালে একটি প্রাইভেটকার তল্লাশি করে সিটের পেছনে বিশেষ কায়দায় তৈরিকৃত বক্স থেকে ২০ কেজি গাঁজা উদ্ধারসহ দুইজনকে আটক করা হয়। আটককৃতরা হলো- বরিশাল জেলার মুলাদি উপজেলার উত্তর পাতাচর গ্রামের মৃত আব্দুল জব্বারের ছেলে সোহরাব কাজী (৫০) ও ঢাকার কেরানীগঞ্জ উপজেলার সাতগাঁও এলাকার তাজু মিয়ার ছেলে মোহন হোসেন (৩৩)। প্রাইভেটকারটিও জব্দ করা হয়েছে। র‌্যাব জানায়, আটককৃতরা দীর্ঘদিন ধরে সীমান্তবর্তী এলাকা থেকে মাদক সংগ্রহ করে প্রাইভেটকারযোগে দেশের বিভিন্ন এলাকায় সরবরাহ করে আসছিল। তারা চিহ্নিত মাদককারবারি। এ ঘটনায় রানীনগর থানায় একটি মামলা দায়ের করা হয়েছে।রানীনগর থানার ভারপ্রাপ্ত কর্মকর্তা (ওসি) আবু ওবায়েদ বলেন, মাদক উদ্ধারের ঘটনায় র‌্যাবের পক্ষ থেকে শনিবার দুপুরে থানায় মামলা দায়ের করা হয়েছে। 
",74.66643367510223,49.0
20051835,262,রাজনীতি,পণ্যের মূল্যবৃদ্ধিতে জনজীবনে অন্ধকার নেমে এসেছে: ফখরুল,"পণ্যের মূল্যবৃদ্ধিতে জনজীবনে এক গভীর অন্ধকার নেমে এসেছে বলে মন্তব্য করেছেন বিএনপি মহাসচিব মির্জা ফখরুল ইসলাম আলমগীর। রোববার বিকালে এক বিবৃতিতে এ মন্তব্য করেন তিনি।
ফখরুল ওই বিবৃতিতে বলেন, রোববার বিএনপি চেয়ারপারসনের উপদেষ্টা আবুল খায়ের ভূঁইয়ার জামিন বাতিল করে কারাগারে প্রেরণ এবং শনিবার শান্তিপূর্ণভাবে বিএনপির লিফলেট বিতরণ শেষে বাড়ি ফেরার পথে পিরোজপুর জেলা বিএনপির আহ্বায়ক অধ্যাপক আলমগীর হোসেনকে গ্রেফতারের ঘটনায় গভীর উদ্বেগ প্রকাশ করেন। 
তিনি বলেন, রোজার প্রাক্কালে বিদ্যুৎ, গ্যাস, জ্বালানি, সুপেয় পানিসহ নিত্যপ্রয়োজনীয় দ্রব্যাদির লাগামহীন মূল্যে যখন মানুষ চোখে সরষে ফুল দেখছে তখন অবৈধ আওয়ামী সরকার বিএনপিসহ বিরোধী দলের শীর্ষ নেতাকর্মীসহ বিভিন্ন পর্যায়ের নেতৃবৃন্দকে নিত্য নতুন মিথ্যা মামলায় আটকের হিড়িক অব্যাহত রেখেছে। পণ্যের মূল্য বৃদ্ধিতে জনজীবনে নেমে এসেছে এক গভীর অন্ধকার। প্রত্যন্ত অঞ্চলসহ জাতীয় পর্যায়ে ক্ষমতাসীনদের দৌরাত্ম্য এবং দাপটে মানুষ চরম উৎকণ্ঠার মধ্যে দিন কাটাচ্ছে। তাই সকল অপকর্মকে আড়াল করার জন্যই নতুন করে সরকারি জুলুমের মাত্রা বাড়ানো হয়েছে। অপরাধ না করেও মিথ্যা মামলায় আসামী হওয়াকে এখন নিয়মে পরিণত করা হয়েছে।
মির্জা ফখরুল বলেন, আইনের শাসনহীন এই দেশে নিরপরাধ মানুষরাই সরকারি নিপীড়নের শিকার হচ্ছেন। ৭ই জানুয়ারির ‘ডামি’ নির্বাচনের পর আরও বেশি বেপরোয়া হয়ে উঠেছে। দেশের মানুষের জানমালের নিরাপত্তা এখন গভীর সংকটে। প্রধানমন্ত্রী শেখ হাসিনা বিশ্বের কর্তৃত্ববাদী শাসকদের মতো আওয়ামী স্বৈরশাসকগোষ্ঠী ভিন্ন মতসহ গণতন্ত্রের সকল নিয়ম-পদ্ধতি ও নাগরিক স্বাধীনতা চিরতরে মুছে ফেলার জন্যই যত্রতত্র রাষ্ট্রের পেশি শক্তিকে ব্যবহার করছে। তবে এই শ্বাসরুদ্ধকর পরিস্থিতির অবসান ঘটাতে সংগ্রামী জনগণ সার্বিকভাবে প্রস্তুত।
তিনি আরও বলেন, ৭ জানুয়ারির আওয়ামী ‘ডামি’ সরকার তাদের অনৈতিক ক্ষমতাকে সংহত করতে সারাদেশে বিরোধী দলের নেতাকর্মীদের উপর যে জুলুম চালাচ্ছে তার সুষ্পষ্ট বহিঃপ্রকাশ ঘটলো আবুল খায়ের ভূঁইয়ার জামিন নামঞ্জুরের মাধ্যমে কারাগারে প্রেরণ এবং আলমগীর হোসেনকে গ্রেফতারের মধ্য দিয়ে।
বিএনপি মহাসচিব আবুল খায়ের ভূঁইয়া এবং আলমগীর হোসেনের বিরুদ্ধে দায়েরকৃত মিথ্যা ও বানোয়াট মামলা প্রত্যাহারসহ অবিলম্বে তাদের নিঃশর্ত মুক্তির জোর আহ্বান জানান।",74.58661917087724,50.0
20180434,313,অর্থনীতি,"

 হারল্যান অথেনটিক বিউটি কার্নিভ্যলে লাখ লাখ টাকার পুরস্কার
","রিটেইল চেইন শপ ‘হারল্যান স্টোর’, ঈদুল ফিতর উপলক্ষে দেশব্যাপী শুরু করেছে ‘হারল্যান অথেনটিক বিউটি কার্নিভ্যাল ২০২৪’। ক্ষতিকর নকল ও ভেজাল পণ্য পরিহার করে ক্রেতাদেরকে অথেনটিক পণ্য ক্রয়ে উৎসাহিত করাই এই ক্যাম্পেইনের মূল উদ্দেশ্য। দেশজুড়ে শুরু হওয়া এই ক্যাম্পেইনে ক্রেতাদের জন্য থাকছে অথেনটিক পণ্য কিনে লাখপতি হওয়ার সুযোগ। এ ছাড়াও ক্রেতারা পাবেন লাখ লাখ টাকার নিশ্চিত ক্যাশ ভাউচার। হারল্যান স্টোর থেকে লিলি, হারল্যান, নিওর, ব্লেইজ ও’ স্কিনসহ মানসম্পন্ন কসমেটিকস পণ্যের রেঞ্জ থেকে সর্বনিম্ন দুই হাজার টাকার পণ্য কিনলেই একজন গ্রাহক ক্যাম্পেইনে অংশ নেয়ার জন্য মনোনীত হবেন। ফোন নম্বর ও পণ্য ক্রয়ের ইনভয়েস নম্বর দিয়ে রেজিস্ট্রেশন করলেই থাকবে ক্যাশ ভাউচার পাওয়ার নিশ্চিত সুযোগ। ক্যাশ ভাউচারটি ব্যবহার করে হারল্যান স্টোরের অথেনটিক পণ্যের সমাহার থেকে ক্রেতারা কিনতে পারবেন পছন্দের পণ্যটি। ১০ মার্চ থেকে ক্যাম্পেইন সমাপ্তির ঘোষণা আসা পর্যন্ত এই অফারটি চলবে। এ ছাড়াও হারল্যান স্টোরে চলছে ‘নিওর গ্ল্যাম কোয়েস্ট’, যেখানে নিওরের যেকোনো পণ্য কিনলেই থাকছে আকর্ষণীয় গিফট ভাউচার পাওয়ার সুযোগ। বিজ্ঞপ্তি।
 
",74.48931063426518,51.0
20180926,370,রাজনীতি,"

 রাজবন্দী নয় কারাগারে আছে অপরাধে জড়িত বিএনপির নেতাকর্মী : স্বরাষ্ট্রমন্ত্রী
","স্বরাষ্ট্রমন্ত্রী আসাদুজ্জামান খান কামাল বলেছেন, রাজবন্দী বলতে কারাগারে কেউ নেই। যে বন্দীরা রয়েছে তারা নানা অপরাধের সাথে জড়িত বিএনপির অ্যাক্টিভিস্ট। গতকাল শনিবার পুলিশ মেমোরিয়াল ডে-২০২৪ উপলক্ষে পুলিশ স্টাফ কলেজে আয়োজিত এক অনুষ্ঠান শেষে সাংবাদিকদের প্রশ্নের জবাবে এ কথা বলেন তিনি।স্বরাষ্ট্রমন্ত্রী বলেন, যারা প্রধান বিচারপতির বাসায় ভাঙচুর করেছে, পুলিশ আনসার সদস্যকে পিটিয়ে হত্যা করেছে, তাদের অপরাধের ভিডিও ফুটেজ দেখে শনাক্ত করে আইনগত ব্যবস্থা নিয়েছে পুলিশ। তিনি বলেন, ২০১৪ সালেও তারা (বিএনপি) অরাজক পরিস্থিতি সৃষ্টি, অগ্নিসন্ত্রাসের মাধ্যমে নির্বাচন বানচালের চেষ্টা করেছে। তবে ক্রমান্বয়ে তারা জনবিচ্ছিন্ন হয়েছে। ২০০৮ সালে ৩০টি, ২০১৮ ছয়টি সিট পেয়েছে।স্বরাষ্ট্রমন্ত্রী আবারো দাবি করে বলেন, অন্যায়ভাবে বা রাজনৈতিকভাবে কাউকে গ্রেফতার করা হয়নি। তারা যে অপপ্রচার চালাচ্ছে তার কোনো ভিত্তি নেই। তবে তারা নির্বাচনের পর মনগড়া তথ্য প্রচার করে বিদেশীদের দৃষ্টি আকর্ষণ করার চেষ্টা করছে। অথচ নির্বাচন পর্যবেক্ষণে আসা বিদেশী সাংবাদিকরা নির্বাচন পরবর্তী সময়ে বলেছেন যে, বাংলাদেশের নির্বাচন সুষ্ঠু হয়েছে। আমেরিকারও দুই-একটি সংগঠন বলেছে নির্বাচন সুষ্ঠু হয়েছে। তবে কে কী বললো সেটা আমাদের বিবেচ্য না। আমাদের দেশে একটি সুন্দর নির্বাচন হয়েছে।
ইউরোপীয় ইউনিয়নের একটি স্টেটমেন্টের বিষয়ে জানতে চাইলে মন্ত্রী বলেন, কোনো হামলা মামলা, আমাদের পুলিশ বাহিনী, আমাদের পলিটিক্যাল বাহিনী করেনি। তারাই (বিএনপি) করেছে। নিজেরা করে তারাই যদি অপবাদ দেয়ার চেষ্টা করে তাহলে আমরা এ ধরনের বক্তব্য প্রত্যাখ্যান করছি। আমরা মনে করি এগুলো সত্যের অপলাপ। উদ্দেশ্যমূলকভাবে আরেকটি ষড়যন্ত্রের একটা নতুন ক্ষেত্র তৈরির প্রচেষ্টা নিচ্ছে। আন্তর্জাতিক সংস্থাগুলো কিসের ওপর, কিসের ভিত্তিতে, কিসের বিনিময়ে স্টেটমেন্টগুলো দিচ্ছে বলে আপনি মনে করেন জানতে চাইলে স্বরাষ্ট্রমন্ত্রী বলেন, ক্রমাগতভাবে বিএনপি মিথ্যে তথ্য প্রচার করছে। তবে কে কিভাবে বিভ্রান্ত্র হচ্ছেন সেটি আমাদের দেখার বিষয় নয়। আমরা স্পষ্ট করে বলতে পারি, তারা যেসব বলছেন সেসব দেশে ঘটেনি। দু-একটি দেশ বাদে সব দেশ সাধুবাদ ধন্যবাদ জানাচ্ছেন। তারা মনে করেন দেশে একটি সুষ্ঠু সুন্দর নির্বাচন প্রক্রিয়ার মাধ্যমে নতুন সরকার গঠিত হয়েছে।
তারেক রহমানকে উদ্দেশ করে স্বরাষ্ট্রমন্ত্রী বলেন, ইংল্যান্ডে বসে থেকে তিনি এ দেশে তার দলের রাজনীতি নিয়ন্ত্রণ করার চেষ্টা করছেন। নির্বাচন করবেন না বলে মুচলেকা দিয়ে ইংল্যান্ডে আত্মগোপন করেছেন। আমরা দেখলাম তার নির্দেশে দলটির সেক্রেটারি জেনারেল পদত্যাগ করেছেন। দিন দিন এই দলটি জনবিচ্ছিন্ন দলে পরিণত হয়েছে। আর আমাদের প্রধানমন্ত্রী যেখানে যাবেন তার জনপ্রিয়তা আকাশচুম্বী। এ দেশের মানুষ বিশ্বাস করে যত দিন প্রধানমন্ত্রী শেখ হাসিনা বেঁচে থাকবেন তত দিন পথ হারাবে না বাংলাদেশ। তিনি আরো বলেন, সংবিধান অনুযায়ী যেভাবে বাংলাদেশ একটি সুষ্ঠু নিরপেক্ষ নির্বাচন হয় তার পরিবেশ সৃষ্টি করে দিয়েছেন প্রধানমন্ত্রী। নির্বাচনকালে নিরাপত্তা বাহিনী অত্যন্ত নিরপেক্ষতার সাথে দায়িত্ব পালন করেছে বলেও দাবি করেন তিনি। গত নির্বাচনে অনেক মন্ত্রী, বড় বড় নেতা এই নির্বাচনে ধরাশায়ী হয়েছেন। কাজেই আমরা সুনিশ্চিত করে বলতে পারি এই নির্বাচনে কোনো ধরনের কারচুপি হয়নি বা কোনো ধরনের সাপোর্ট কেউ পেয়েছে বলে আমরা মনে করি না। ২০২৩ সালে চাকরিরত অবস্থায় পুলিশের বিভিন্ন পদবির ৩৯৯ জন সদস্য বিভিন্ন কারণে মারা যান। তাদের মধ্যে ১৩৪ সদস্য কর্তব্যরত অবস্থায় জীবন উৎসর্গ করেছেন। তাদের আত্মার মাগফিরাত কামনা করে মন্ত্রী বলেন, পুলিশ সদস্যরা আন্তরিকতা, কর্তব্যনিষ্ঠা, জীবন উৎসর্গ করার মতো চরম ত্যাগ স্বীকার করে যে অনন্য নজির স্থাপন করছেন, তার জন্য পুলিশ বাহিনীসহ সারা দেশ আজ গর্বিত। এ সময় উপস্থিত ছিলেন স্বরাষ্ট্র মন্ত্রণালয়ের জননিরাপত্তা বিভাগের সিনিয়র সচিব মো: মোস্তাফিজুর রহমান, আইজিপি চৌধুরী আবদুল্লাহ আল মামুন, অতিরিক্ত আইজিপি (প্রশাসন) কামরুল আহসান, অতিরিক্ত আইজিপি (অর্থ) আবু হাসান মুহাম্মদ তারিক, র‌্যাব মহাপরিচালক (ডিজি) খুরশীদ হোসেন ও ঢাকা রেঞ্জের ডিআইজি নূরুল ইসলাম।
",74.48839359091963,52.0
20180481,318,অর্থনীতি,"

বেইলি রোডের অগ্নিকাণ্ডের মামলার বিষয়ে আমিন মোহাম্মদ গ্রুপের বক্তব্য
","বেইলি রোডের ভয়াবহ অগ্নিকাণ্ডে হতাহতের ঘটনায় আমিন মোহাম্মদ গ্রুপ পরিবার গভীর শোক এবং শোকসন্তপ্ত পরিবারের প্রতি গভীর সমবেদনা জানিয়ে বলেছে, এ ঘটনায় একটি মামলা হয়েছে। মামলায় যেহেতু আমিন মোহাম্মদ গ্রুপের নাম জড়ানো হয়েছে, তাই এ বিষয়ে গণমাধ্যমকে প্রকৃত তথ্য জানানো প্রয়োজন।আমিন মোহাম্মদ গ্রুপের বক্তব্য হচ্ছে- গ্রীন কজিকটেজ বিল্ডিংয়ের মালিক আমিন মোহাম্মদ গ্রুপ নয়। শুধু জয়েন্টভ্যানচারে নির্মাণ কাজটি (ডেভেলপার হিসেবে) আমিন মোহাম্মদ গ্রুপ সম্পন্ন করেছে। ২০১৫ সালে অর্থাৎ ৯ বছর আগে ভবনটির নির্মাণ কাজ শেষ করে মালিকদের কাছে হস্তান্তর করা হয়েছে। এই নির্মাণ প্রক্রিয়ায় রাজউকের বিল্ডিং কোডসহ সংশ্লিষ্ট সব নিয়ম অনুসরণ করা হয়েছে। এ ছাড়াও বর্তমানে ভবনের কার্যক্রম পরিচালনাসহ সার্বিক তত্ত্বাবধান করছে গ্রীন কজিকটেজ স্পেস ওনার অ্যাসোসিয়েশন। আমিন মোহাম্মদ গ্রুপের বিজ্ঞপ্তিতে আরো বলা হয়, আমরা সর্বদাই আইনের প্রতি শ্রদ্ধাশীল। বিষয়টি তদন্তাধীন। তদন্তের পর আমিন মোহাম্মদ গ্রুপ সঠিক ও ন্যায়বিচার পাবে বলে দৃঢ়ভাবে বিশ্বাস করে। বিজ্ঞপ্তি।
 
",74.46964942394771,53.0
20046644,61,রাজনীতি,পণ্যের দাম নিয়ন্ত্রণে সরকার ব্যর্থ হয়েছে: মান্না,"নিত্যপ্রয়োজনীয় দ্রব্য, বিদ্যুৎসহ সব পণ্যের দাম নিয়ন্ত্রণে সরকার ও তার মন্ত্রীরা ব্যর্থ হয়েছে বলে মন্তব্য করেছেন নাগরিক ঐক্যের সভাপতি মাহমুদুর রহমান মান্না। রোববার জাতীয় প্রেসক্লাবে বাংলাদেশ প্রবাসী অধিকার পরিষদের উদ্যোগে ‘দেশের অর্থনৈতিক বিপর্যয়, প্রবাসীদের ভাবনা, সংকট ও সুরক্ষা’ শীর্ষক এক আলোচনা সভায় এ মন্তব্য করেন তিনি।
মাহমুদুর রহমান মান্না বলেন, বাজারে আগুন লেগেছে, সরকার কিছুই করতে পারে না। দ্রব্যমূল্য নিয়ে প্রধানমন্ত্রী বলেন, যারা মজুদ করে তাদের গণপিটুনি দাও। কিন্তু যারা দামের প্রতিবাদ করেছে তাদেরই গণপিটুনি দিয়েছে। জেলখানায় মানুষ মারা যাচ্ছে, সরকার বলছে জন্মালে তো মরবেই। এরকম একটা সরকার জোর করে ক্ষমতা দখল করে আছে। তারা সাধারণ মানুষকে ভালোবাসে না। নিত্যপ্রয়োজনীয় দ্রব্য, বিদ্যুৎসহ সব পণ্যের দাম নিয়ন্ত্রণে সরকার ও তার মন্ত্রীরা ব্যর্থ হয়েছে।
শিল্পমন্ত্রী নূরুল মজিদ মাহমুদ হুমায়ূনকে উদ্দেশ্য করে তিনি বলেন, যার রাখাল হওয়ার যোগ্যতা নাই, সে মন্ত্রী হয়ে বসে আছে। এখানে যারা অন্ধ তারাই সবচেয়ে বেশি চোখে দেখে। আওয়ামী লীগের এক মন্ত্রী বলেছেন, খেজুর খাওয়ার দরকার নাই বরই খাও, তার তো রাখাল হওয়ার যোগ্যতা নাই।
মান্না বলেন, দুই ধরনের প্রবাসী আছে।বিজ্ঞাপনইউরোপ-আমেরিকার যারা থাকে তাদের চেয়ে মধ্যপ্রাচ্যে যারা থাকে তারা রেমিট্যান্স পাঠায়, এখানে যারা বক্তব্য দিয়েছেন, তারাই প্রকৃত রেমিট্যান্স যোদ্ধা। তারা অনেক কষ্ট করে দেশে টাকা পাঠান, জমিজমা-সম্পত্তি কেনেন। দেশে এসে আবার প্রতারিত হন। এই প্রতারণা যে সব সময় সরকার করে তা নয়, অনেক সময় তার আত্মীয়-স্বজনরাও এই কাজ করে। সরকার মূলত প্রবাসীদের বিষয় নিয়ে চিন্তা করে না। বরং প্রবাসীদের পাঠানো টাকা কিভাবে পাচার করতে পারবে, সেই টাকা দিয়ে কিভাবে নিজেদের বাড়ি গাড়ি করতে পারবে- সেই চিন্তা তাদের। এই সরকার ক্ষমতায় থাকলে প্রবাসীদের উপকার হবে না।সাবেক শিক্ষা প্রতিমন্ত্রী এহসানুল হক মিলন বলেন, শনিবার চট্টগ্রাম বন্দরে সর্বনিম্ন জাহাজ এসেছে। তার মানে আমদানি কমছে। আমদামি কমছে মানে বৈদেশিক মুদ্রা নেই। যদিও সরকার অটো পাস করার পর কেউ কেউ বলছে রিজার্ভ আগের চেয়ে কিছুটা বেড়েছে। যদিও আমরা সঠিক কোনো তথ্য পাচ্ছি না।
গণঅধিকার পরিষদের (একাংশ) সভাপতি নুরুল হক নুর বলেন, বাংলাদেশের শ্রমিকদের মতো এতো সস্তা শ্রমিক পৃথিবীর কোথাও পাওয়া যায় না। বিদেশে গিয়েও তারা হয়রানি, নির্যাতনের শিকার হচ্ছেন। আমরা যদি বলতে পারতাম, আমাদের একজন শ্রমিক ক্ষতিগ্রস্ত হলে আমরা আর শ্রমিক পাঠাবো না। তাহলে আমাদের শ্রমিকদের অধিকার সুরক্ষিত হতো। তিনি বলেন, যারা দায়িত্বে আছেন দেশ, জাতি এবং প্রবাসীদের স্বার্থে কাজ করুন। সরকার খরচ নির্ধারণ করে দিয়েছে। কিন্তু ট্রাভেল এজেন্সিগুলো ৪-৫ গুণ বেশি টাকা নিচ্ছে। এরপর শ্রমিকরা বিদেশ গিয়ে আবার ঠিকমতো বেতনও পাচ্ছে না।
আলোচনা সভায় বাংলাদেশ প্রবাসী অধিকার পরিষদের কেন্দ্রীয় যুগ্ম সাধারণ সম্পাদক আল মামুন লিখিত বক্তব্যে বাংলাদেশ প্রবাসী অধিকার পরিষদের পক্ষ থেকে ১০টি দাবি সরকারের কাছে তুলে ধরেন। এসময় আরো বক্তব্য রাখেন ১২ দলীয় জোটের মুখপাত্র রাশেদ প্রধান, গণঅধিকার পরিষদের সাধারণ সম্পাদক রাশেদ খান প্রমুখ।",74.42848642537531,54.0
20051715,219,রাজনীতি,শপথ নিলেন পাক প্রেসিডেন্ট আসিফ আলি জারদারি,"পাকিস্তান পিপলস পার্টির (পিপিপি) কো-চেয়ারম্যান আসিফ আলি জারদারি আজ দেশটির প্রেসিডেন্ট হিসেবে শপথ নিয়েছেন। ইসলামাবাদের আইওয়ান-ই-সদরে অনুষ্ঠিত শপথ অনুষ্ঠানে পাকিস্তানের প্রধান বিচারপতি (সিজেপি) কাজি ফয়েজ ইসা নবনির্বাচিত রাষ্ট্রপতিকে শপথবাক্য পাঠ করান। খবর জিও নিউজের
অনুষ্ঠানে প্রধানমন্ত্রী শাহবাজ শরিফ, বিদায়ী প্রেসিডেন্ট আরিফ আলভি, তিন বাহিনীর প্রধান এবং জয়েন্ট চিফস অব স্টাফ কমিটির (সিজেসিএসসি) চেয়ারম্যান জেনারেল সাহির শামশাদ মির্জা উপস্থিত ছিলেন।
অনুষ্ঠানে চারটি প্রদেশের গভর্নর, মুখ্যমন্ত্রী ও বিদেশি কূটনীতিকরাও অংশ নেন।
শনিবার পিটিআই সমর্থিত সুন্নি ইত্তেহাদ কাউন্সিলের (এসআইসি) প্রার্থী মাহমুদ খান আচাকজাইকে বিপুল ভোটের ব্যবধানে পরাজিত করে ক্ষমতাসীন জোটের যৌথ প্রার্থী জারদারি দ্বিতীয়বারের মতো দেশটির প্রেসিডেন্ট নির্বাচিত হন।
প্রেসিডেন্ট নির্বাচনে আসিফ আলি জারদারি ২৫৫ ভোট পেয়েছেন। অপরদিকে তার বিরোধী প্রার্থী পেয়েছেন ১১৯ ভোট।
আসিফ আলি জারদারি বর্তমান প্রেসিডেন্ট আরিফ আলভির স্থলাভিষিক্ত হবেন। গত বছর আরিফ আলভির প্রেসিডেন্ট মেয়াদের সময়সীমা শেষ হয়ে যায়। তবে প্রেসিডেন্ট নির্বাচনের ইলেকটোরাল কলেজ গঠিত না হওয়ায় তিনি আরও এক বছর এ দায়িত্ব পালন করেন।
জারদারি এর আগে ২০০৮ সাল থেকে ২০১৩ সাল পর্যন্ত প্রেসিডেন্ট ছিলেন। তিনি পাকিস্তানের ইতিহাসে প্রথম বেসামরিক ব্যক্তি হিসেবে দ্বিতীয়বার প্রেসিডেন্টের দায়িত্ব পালন করতে যাচ্ছেন।",74.42176748436933,55.0
20181341,423,শিক্ষা,"

বিলুপ্তপ্রাপ্ত রেংমিটচা ভাষা রক্ষায় এগিয়ে আসলো সেনাবাহিনী, নির্মাণ করে দেয়া হলো স্কুল
","পার্বত্য চট্টগ্রামের বিলুপ্ত প্রায় রেংমিটচা ভাষা রক্ষায় উদ্যোগ নিয়েছে সেনাবাহিনী। পাহাড়ে শিক্ষার উন্নয়ন, সেই সাথে রেংমিটচা ভাষা রক্ষায় বান্দরবানের আলীকদমের দুর্গম ক্রাংসি পাড়ায় একটি স্কুল করে দিয়েছে সেনাবাহিনী। ওই স্কুলটিতে শিক্ষার্থীদের বাংলা ভাষায় পড়ানোর পাশাপাশি রেংমিটচা ভাষারও চর্চা হবে।
রোববার সকালে প্রধান অতিথি হিসেবে উপস্থিত থেকে স্কুলটির উদ্বোধন করেন সেনাবাহিনীর বান্দরবানের রিজিয়ন কমান্ডার ব্রিগেডিয়ার জেনারেল গোলাম মহিউদ্দিন আহমেদ। এ সময় আরো উপস্থিত ছিলেন নবাগত রিজয় কমান্ডর ব্রিগেডিয়ার জেনারেল মেহেদী হাসান, আলীকদমের জোনের অধিনায়ক লেঃ কর্নেল শওকাতুল মোনায়েম। এছাড়া সাথে এলাকার লোকজন জনপ্রতিনিধি পুলিশসহ সবাই উপস্থিত থেকে স্কুলটির উদ্বোধন করেন।
সেখানে মহল্লাবাসীদের জন্য ওয়ালটনের উদ্যোগে পানির ব্যবস্থাও করে দেয়া হয়। এছাড়া স্কুলের শিক্ষার্থীদের মাঝে দেয়া হয় শিক্ষা সামগ্রী। ওই স্কুলটিতে এখন ৪০ জন শিক্ষার্থী পড়ালেখা করছে। রয়েছে চারজন শিক্ষক।
এবার একুশে ফেব্রুয়ারি মহান মাতৃভাষা দিবসে পাহাড়ের বিলুপ্তপ্রায় রেংমিটচা ভাষা নিয়ে বিভিন্ন গণমাধ্যমে নিউজ প্রকাশিত হয়। এটি নজরে আসে সেনাবাহিনীর। আর এরপরই বিলুপ্তপ্রায় এ ভাষাটি রক্ষায় এগিয়ে আসে সেনাবাহিনী।
রিজিয়ন কমান্ডার জানান, সেনাবাহিনী পাহাড়ে জনসাধারণের নিরাপত্তা প্রদানের পাশাপাশি শিক্ষা স্বাস্থ্য সামাজিক সুরক্ষা নিয়ে কাজ করে থাকে। এর অংশ হিসেবে দুর্গম এলাকায় শিক্ষার মান উন্নয়ন, সেই সাথে বিলুপ্তপ্রায় একটি ভাষা রক্ষায় উদ্যোগ নেয়া হয়েছে। এ ধারা ভবিষ্যতে অব্যাহত থাকবে।
বর্তমানে বান্দরবানের আলীকদম উপজেলা সদর থেকে প্রায় ১৫ কিলোমিটার দূরে দুর্গম ক্রাংসি পাড়ায় রেংমিটচা জাতির বসবাস। বর্তমানে এই জনগোষ্ঠীর মাত্র ৭ জন এ ভাষায় কথা বলে। এদের সবারই বয়স ৬০ বছরের ওপরে। এদের মৃত্যু হলে এ ভাষাটিও বিলুপ্ত হয়ে যাবে বলে আশঙ্কা তাদের।
পাহাড়ের ম্রো সম্প্রদায়ের সাথে সংস্কৃতি ও বৈচিত্রে রেংমিটচাদের মিল থাকায় বর্তমানে তাদের ভাষা এখন বিলুপ্তির পথে। প্রান্তিক এই জনগোষ্ঠী নিয়ে বিভিন্ন সময় গণমাধ্যমে তথ্য উঠে আসে। ভাষাটি রক্ষায় এখন সেখানে সেনাবাহিনীর উদ্যোগে একটি স্কুল প্রতিষ্ঠা করা হয়েছে। এতে করে বিলুপ্তপ্রায় এই ভাষাটি রক্ষা পাবে বলে আশা স্থানীয়দের।
",74.26252220111498,56.0
20181572,453,রাজনীতি,"

নরসিংদীতে পরাজিত মেম্বার প্রার্থীর হামলায় আহত ৭
","নরসিংদীর রায়পুরা উপজেলার চর আড়ালিয়া ইউনিয়ন পরিষদ নির্বাচন পরবর্তী সহিংসতায় বিজয়ী ইউপি সদস্যসহ সমর্থকদের ওপর পরাজিত প্রার্থীর সমর্থকদের হামলায় উভয় পক্ষের সাতজন গুরুতর আহত হয়েছে।
রোববার বেলা সাড়ে ১১টার দিকে উপজেলার চর আড়ালিয়া ইউনিয়নের ৯ নম্বর ওয়ার্ডের বটতলী পূর্ব খামারপাড়া এলাকায় এ ঘটনা ঘটে।
আহতরা হলেন ওই গ্রামের বাচ্চু মোল্লার ছেলে ইউপি সদস্য হারুন মোল্লা (৪২), ভাই মো: লোকমান হোসেন (৪৬), আব্দুল মান্নানের ছেলে ইব্রাহিম (৭০), আতাউর রহমানের ছেলে মুক্তার হোসেন (৩৪), মহর আলীর ছেলে খোরশেদ (৫০), আনিছ মিয়ার ছেলে মোহাম্মদ (২২), তারা বিজয়ী ইউপি সদস্য হারুন মোল্লার সমর্থক।
অপর দিকে মো: নজিবুল্লাহ ছেলে মো: জামান মিয়া (২৮)। তিনি পরাজিত প্রার্থী মো: নোয়াব মিয়ার (৫০) সমর্থক। ইউপি সদস্যসহ দু’জন উপজেলা স্বাস্থ্য কমপ্লেক্স চিকিৎসাধীন। আহত মোক্তার হোসেনকে উন্নত চিকিৎসার জন্য ঢাকা মেডিক্যাল কলেজ হাসপাতালে পাঠানো হয়েছে।
পুলিশ ও স্থানীয়রা জানান, গতকাল শনিবার চর আড়ালিয়া ইউপি নির্বাচন সম্পন্ন হয়েছে। ইউপি নির্বাচনে ৯ নম্বর ওয়ার্ডের সাবেক ইউপি সদস্য হারুন মোল্লা টিউবওয়েল প্রতীক নিয়ে বিজয়ী হন। তার নিকটতম প্রতিদ্বন্দ্বী ফুটবল প্রতীকে মো: নোয়াব মিয়া পরাজিত হন। রোববার দুপুরে বিজয়ী হারুন মোল্লা তার সমর্থকদের নিয়ে একটি বিজয় মিছিল বের করেন। এ সময় ফুটবল প্রতীকের পরাজিত সদস্য মো: নোয়াব মিয়া ও তার সমর্থক মোজাম্মেল, জামান, মিস্টারসহ ২০-৩০ জনের একটি সঙ্গবদ্ধ দল দেশীয় অস্ত্র দ্বারা সজ্জিত হয়ে ওই বিজয় মিছিলের ওপর অতর্কিতভাবে হামলা চালায়। এতে উভয় পক্ষের তিনজন গুরুতর আহত হন। আহতদের প্রথমে উদ্ধার করে নরসিংদী সদর হাসপাতালে প্রাথমিক চিকিৎসা দেয়া হয়। পরবর্তীতে তাদের উন্নত চিকিৎসার জন্য ঢাকা মেডিক্যাল হাসপাতালে প্রেরণ করা হয়েছে বলে জানান তারা।
আহত ইউপি সদস্য হারুন মোল্লা বলেন,‘সকালে সাধারণ ভোটারদের প্রতি কৃতজ্ঞতা জানাতে বাড়ি বাড়ি যাওয়ার পথে নোয়াব মিয়ারসহ হত্যামামলার আসামি মোজাম্মেলসহ তার লোকজন অতর্কিত হামলা চালিয়ে আমিসহ ছয়জনকে গুরুতর আহত করে পালিয়ে যায়। এ ঘটনায় জড়িতদের বিচারের আওতায় এনে কঠিন শাস্তি দাবি করছি।'
অভিযুক্ত নোয়াব মিয়ার মোবাইলফোন বন্ধ থাকায় কথা বলা সম্ভব হয়ে উঠেনি। রায়পুরা থানার ভারপ্রাপ্ত কর্মকর্তা (ওসি) সাফায়েত হোসেন পলাশ ঘটনার সত্যতা নিশ্চিত করে বলেন, চর আড়ালিয়ায় বিজয়ী ও পরাজিত প্রার্থীর সমর্থকদের মাঝে হাতাহাতির ঘটনায় চার থেকে পাঁচজন আহত হয়েছেন। আহতদের বিভিন্ন হাসপাতালে চিকিৎসা নিচ্ছে। খবর পেয়ে ঘটনাস্থল পরিদর্শন করে উভয় পক্ষকে থানায় আসতে বলে এসেছি। এলাকায় পুলিশ মোতায়েন করা হয়েছে। পরিস্থিতি শান্ত রয়েছে।
",74.23582265837996,57.0
20046639,56,রাজনীতি,পণ্যের মূল্যবৃদ্ধিতে জনজীবনে অন্ধকার নেমে এসেছে: ফখরুল,"পণ্যের মূল্যবৃদ্ধিতে জনজীবনে এক গভীর অন্ধকার নেমে এসেছে বলে মন্তব্য করেছেন বিএনপি মহাসচিব মির্জা ফখরুল ইসলাম আলমগীর। রোববার বিকালে এক বিবৃতিতে এ মন্তব্য করেন তিনি।
‘রোববার বিএনপি চেয়ারপারসনের উপদেষ্টা আবুল খায়ের ভুঁইয়ার জামিন বাতিল করে কারাগারে প্রেরণ এবং শনিবার শান্তিপূর্ণভাবে বিএনপির লিফলেট বিতরণ শেষে বাড়ি ফেরার পথে পিরোজপুর জেলা বিএনপির আহ্বায়ক অধ্যাপক আলমগীর হোসেনকে গ্রেপ্তারের ঘটনায় গভীর উদ্বেগ প্রকাশ করে’ এ বিবৃতি দেন ফখরুল।
তিনি বলেন, রোজার প্রাক্কালে বিদ্যুৎ, গ্যাস, জ্বালানি, সুপেয় পানিসহ নিত্যপ্রয়োজনীয় দ্রব্যাদির লাগামহীন চড়ামূল্যে যখন মানুষ চোখে সরষে ফুল দেখছে তখন অবৈধ আওয়ামী সরকার বিএনপিসহ বিরোধী দলের শীর্ষ নেতাকর্মীসহ বিভিন্ন পর্যায়ের নেতৃবৃন্দকে নিত্য নতুন মিথ্যা মামলায় আটকের হিড়িক অব্যাহত রেখেছে। পণ্যের মূল্য অত্যধিক বৃদ্ধিতে জনজীবনে নেমে এসেছে এক গভীর অন্ধকার। প্রত্যন্ত অঞ্চলসহ জাতীয় পর্যায়ে ক্ষমতাসীনদের দৌরাত্ম্য এবং দাপটে মানুষ চরম উৎকণ্ঠার মধ্যে দিন কাটাচ্ছে। তাই সকল অপকর্মকে আড়াল করার জন্যই নতুন করে সরকারি জুলুমের মাত্রা বাড়ানো হয়েছে। অপরাধ না করেও মিথ্যা মামলায় আসামী হওয়াকে এখন নিয়মে পরিণত করা হয়েছে।
মির্জা ফখরুল বলেন, আইনের শাসনহীন এই দেশে নিরপরাধ মানুষরাই সরকারি নিপীড়নের শিকার হচ্ছেন। ৭ই জানুয়ারির ‘ডামি’ নির্বাচনের পর আরও বেশি বেপরোয়া হয়ে উঠেছে। দেশের মানুষের জানমালের নিরাপত্তা এখন গভীর সংকটে। প্রধানমন্ত্রী শেখ হাসিনা বিশ্বের কর্তৃত্ববাদী শাসকদের মতো আওয়ামী স্বৈরশাসকগোষ্ঠী ভিন্ন মতসহ গণতন্ত্রের সকল নিয়ম-পদ্ধতি ও নাগরিক স্বাধীনতা চিরতরে মুছে ফেলার জন্যই যত্রতত্র রাষ্ট্রের পেশি শক্তিকে ব্যবহার করছে। তবে এই শ্বাসরুদ্ধকর পরিস্থিতির অবসান ঘটাতে সংগ্রামী জনগণ সার্বিকভাবে প্রস্তুত।
তিনি আরও বলেন, ৭ই জানুয়ারির আওয়ামী ‘ডামি’ সরকার তাদের অনৈতিক ক্ষমতাকে সংহত করতে সারাদেশে বিরোধী দলের নেতাকর্মীদের উপর যে জুলুম চালাচ্ছে তার সুষ্পষ্ট বহিঃপ্রকাশ ঘটলো আবুল খায়ের ভুঁইয়ার জামিন নামঞ্জুরের মাধ্যমে কারাগারে প্রেরণ এবং আলমগীর হোসেনকে গ্রেপ্তারের মধ্য দিয়ে।
বিএনপি মহাসচিব আবুল খায়ের ভুঁইয়া এবং আলমগীর হোসেনের বিরুদ্ধে দায়েরকৃত মিথ্যা ও বানোয়াট মামলা প্রত্যাহারসহ অবিলম্বে তাদের নিঃশর্ত মুক্তির জোর আহ্বান জানান।",74.22884952061341,58.0
20046635,52,শিক্ষা,স্কুল ছুটির বিষয়ে আদালতের সিদ্ধান্ত পেলে পরবর্তী ব্যবস্থা: শিক্ষা বিভাগ,"পবিত্র রমজানে স্কুল ছুটির বিষয়ে আদালতের সিদ্ধান্ত পেলে পরবর্তী ব্যবস্থা গ্রহণ করবে শিক্ষা বিভাগ। রমজানের প্রথম ১০ দিন সরকারি প্রাথমিক বিদ্যালয় এবং ১৫ দিন সরকারি, বেসরকারি নিম্ন মাধ্যমিক ও মাধ্যমিক বিদ্যালয়ে শ্রেণি কার্যক্রম চালু রাখার সিদ্ধান্ত দুই মাসের জন্য স্থগিত করেছেন হাইকোর্ট। কিন্তু এবিষয়ে রোববার সন্ধ্যা পর্যন্ত আদালতের আদেশের অনুলিপি হাতে পায়নি শিক্ষা বিভাগ। এজন্য পরবর্তী ব্যবস্থা নেয়ার জন্য তারা আদালতের অনুলিপির জন্য অপেক্ষা করছে।
গত ৮ ফেব্রুয়ারি এক আদেশে ১১ থেকে ২৫ মার্চ পর্যন্ত মোট ১৫ দিন সরকারি, বেসরকারি মাধ্যমিক ও নিম্ন মাধ্যমিক বিদ্যালয়ে শ্রেণি কার্যক্রম চালু রাখার সিদ্ধান্তের কথা জানিয়েছিল শিক্ষা বিভাগ। আর রমজানের প্রথম ১০ দিন সরকারি প্রাথমিক বিদ্যালয়ে পাঠদান কার্যক্রম চালু রাখার জন্য প্রয়োজনীয় ব্যবস্থা নিতে বলেছিল প্রাথমিক ও গণশিক্ষা মন্ত্রণালয়।
এবিষয়ে এক রিটের প্রাথমিক শুনানি নিয়ে বিচারপতি কে এম কামরুল কাদের ও বিচারপতি খিজির হায়াতের সমন্বয়ে গঠিত হাইকোর্ট বেঞ্চ আজ ওই সিদ্ধান্ত স্থগিত করে রুলসহ আদেশ দেন।
এবিষয়ে শিক্ষা মন্ত্রণালয়ের জনসংযোগ কর্মকর্তা এম এ খায়ের বলেন, শিক্ষামন্ত্রী মহিবুল হাসান চৌধুরী তাকে জানিয়েছেন মন্ত্রণালয় এখনো আদেশের অনুলিপি পায়নি। সেটা পেলে অ্যাটর্নি জেনারেলের সঙ্গে কথা বলে পরবর্তী সিদ্ধান্ত নেয়া হবে।",74.19656543239604,59.0
20051649,162,রাজনীতি,"মধ্যবর্তী নির্বাচন কোন দু:খে, মামা বাড়ির আবদার: কাদের","বিএনপির মধ্যবর্তী নির্বাচনের দাবি উড়িয়ে দিয়েছেন আওয়ামী লীগ সাধারণ সম্পাদক ও সেতুমন্ত্রী ওবায়দুল কাদের। তিনি উল্টো প্রশ্ন রেখে বলেছেন, মধ্যবর্তী নির্বাচন কোন দুঃখে? মামা বাড়ির আবদার!
রোববার দুপুরে ধানমন্ডিতে আওয়ামী লীগ সভাপতির রাজনৈতিক কার্যালয়ে সংবাদ সম্মেলনে ওবায়দুল কাদের এসব কথা বলেন।
তিনি বলেন, আজকে দেশের রাজনৈতিক যে বাস্তবতা, এই বাস্তবতায় বিএনপির মত একটা দল রিয়ালিটির সঙ্গে এদের কন্টাক ক্রমেই হারিয়ে ফেলছে। প্রমাণ হয়েছে- শেখ হাসিনার হাতেই এদেশের গণতন্ত্র নিরাপদ। শেখ হাসিনার হাতেই বাংলাদেশের উন্নয়ন ও সমৃদ্ধি। আজকে এটাই বাস্তবতা- তার হাতে যতদিন আছে দেশ পথ হারাবে না বাংলাদেশ। তিনি বাংলাদেশের রিয়েলিটি বোঝেন। মানুষের চোখের ভাষা, মনের ভাষা বুঝতে পারেন। যেটা বুঝতে ব্যর্থ হয়েছে বিএনপি। বোঝে না বলেই তারা রাজনীতিতে জনবিচ্ছিন্ন হয়ে পড়ছে।
এ সময় সচিবালয় ঘেরাও কর্মসূচিতে বিএনপির সমমনাদের সহিংসতা নিয়ে সাংবাদিকদের প্রশ্নের জবাবে আওয়ামী লীগ সাধারণ সম্পাদক বলেন, সমমনস্করা যদি ষড়যন্ত্র করে, সন্ত্রাস করে, তার মানে বিএনপির সংশ্লিষ্টতা নেই- এটা মনে করার কোনো কারণ নেই। সন্ত্রাস যেখানে আছে, কাজে বিএনপি সেখানে আছে।
আরও পড়ুন:রমজানে মানুষকে জিম্মি করে কেউ রেহাই পাবে না: নানক
সংবাদ সম্মেলনে উপস্থিত ছিলেন আওয়ামী লীগের সাংগঠনিক সম্পাদক বিএম মোজাম্মেল হক, এস এম কামাল হোসেন, আবু সাঈদ আল মাহমুদ স্বপন, আফজাল হোসেন, সুজিত রায় নন্দী, দপ্তর সম্পাদক ব্যারিস্টার বিপ্লব বড়ুয়া সহ কেন্দ্রীয় আওয়ামী লীগের নেতারা।",74.15178296964906,60.0
20046657,74,রাজনীতি,সুপ্রিম কোর্ট বারে ফলাফল জালিয়াতি করা হয়েছে: রিজভী,"সুপ্রিম কোর্ট আইনজীবী সমিতি নির্বাচন প্রসঙ্গে বিএনপির সিনিয়র যুগ্ম মহাসচিব রুহুল কবির রিজভী বলেছেন, সুপ্রিম কোর্টের মতো জায়গায় সেখানেও তারা (সরকার) ভোটের অধিকার কেড়ে নিলো। ফলাফল কেড়ে নিলো। ফলাফল জালিয়াতি করে আওয়ামী লীগের প্রার্থীদের বিজয়ী ঘোষণা করা হয়েছে। যদি সুষ্ঠুভাবে ভোট গণনা হতো তাহলে বিএনপির সমস্ত প্যানেল বিজয়ী হতো।রোববার দুপুরে রাজধানীর নয়াপল্টন বিএনপির কেন্দ্রীয় কার্যালয়ে জিয়া সাইবার ফোর্সের ৯ম প্রতিষ্ঠাবার্ষিকী উপলক্ষে এক আলোচনা সভায় এসব কথা বলেন তিনি।
রুহুল কবির রিজভী বলেন, শনিবার আপনারা দেখছেন সুগ্রিম কোর্ট বারের নির্বাচন। অহঙ্কারের মাত্রা এবং ক্ষমতার দম্ভ কতটা তীব্র হতে পারে সেখানে তা দেখা গেছে। সেখানে যুবলীগ যে তাণ্ডব চালিয়েছে তা দেশবাসী দেখেছেন। কিন্তু গ্রেপ্তার করা হয়েছে সুপ্রীম কোর্ট আইনজীবী সমিতির সাবেক সাধারণ সম্পাদক ব্যারিস্টার রুহুল কুদ্দুস কাজলকে। কিন্তু সুপ্রিম কোর্ট আইনজীবী সমিতির স্বতন্ত্র প্রার্থী নাহিদ সুলতানা যুথীকে কেনো আটক করা হলো না। মারামারি করলো তারা নিজেরা-নিজেরা। আটক করা হয়েছে বিএনপির লোক।
তিনি বলেন, রাষ্ট্র শক্তিকে প্রধানমন্ত্রীর পেশীশক্তিতে পরিণত করে ‘ডামি’ সরকার মানুষের সকল অধিকার কেড়ে নিয়েছে।বিজ্ঞাপনজনগণ যে রাষ্ট্রের প্রধানমন্ত্রী বানাবে এবং রাষ্ট্রপতি বানাবে, সে অধিকার কেড়ে নেয়া হয়েছে। আজকে পাঁচ কোটি শিক্ষিত যুবক বেকার, সেদিকে সরকারের খেয়াল নেই। তাদের কাজের সুযোগ করে দেয়ার কোন উদ্যোগ নেই।
এসময় আরও উপস্থিত ছিলেন বিএনপি চেয়ারপারসনের বিশেষ সহকারী অ্যাডভোকেট শামসুর রহমান শিমুল বিশ্বাস, কৃষকদলের সভাপতি হাসান জাফির তুহিন, সাধারণ সম্পাদক শহীদুল ইসলাম বাবুল প্রমুখ।",74.11995666347055,61.0
20180830,357,রাজনীতি,"

  নারীর জন্য বিনিয়োগ বাড়ালে উন্নয়ন ত্বরান্বিত হবে : ডেপুটি স্পিকার
","বাংলাদেশ জাতীয় সংসদের ডেপুটি স্পিকার মো: শামসুল হক টুকু বলেছেন, বাংলাদেশ নারীর উন্নয়নে অভূতপূর্ব সাফল্য অর্জন করেছে। পুরুষের সাথে সমানতালে নারীরা দেশের উন্নয়নে ভূমিকা রাখছে। নারীর জন্য যত বেশি বিনিয়োগ বাড়বে, দেশের উন্নয়ন তত ত্বরান্বিত হবে।গতকাল শনিবার জাতীয় প্রেস ক্লাবে জহুর হোসাইন চৌধুরী হলে ‘আন্তর্জাতিক নারী দিবস-২০২৪’ উপলক্ষে ‘ইনভেস্ট ইন উইমেন এক্সেলারেট গ্রোথ’ শীর্ষক অনুষ্ঠানে প্রধান অতিথির বক্তৃতায় ডেপুটি স্পিকার এসব কথা বলেন।সংসদ সচিবালয়ের সহকারী পরিচালক (গণসংযোগ) মো: শোয়াইবের সই করা সংবাদ বিজ্ঞপ্তিতে এ তথ্য জানানো হয়েছে।সংসদ সদস্য ফরিদা ইয়াসমিনের সভাপতিত্বে অনুষ্ঠানে বিশেষ অতিথি হিসেবে বক্তব্য রাখেন- জাতীয় সংসদের হুইপ সানজিদা খানম ও জাতিসঙ্ঘের আবাসিক সমন্বয়কারী মিস গুইন লুইস।ডেপুটি স্পিকার বলেন, ‘জাতির পিতা বঙ্গবন্ধু শেখ মুজিবুর রহমান বাংলাদেশের স্বাধীনতা অর্জনে নেতৃত্ব দিয়েছেন। তিনি দেশ স্বাধীন করে নারী উন্নয়নের ভিত রচনা করে দিয়েছেন। আর বঙ্গবন্ধুর সুযোগ্য কন্যা বর্তমান প্রধানমন্ত্রী শেখ হাসিনা নারীর উন্নয়নে ইতিহাস সৃষ্টি করেছেন।’শামসুল হক টুকু বলেন, ‘স্বাধীনতার পর দেশে ফিরেই জাতির পিতা ক্ষুধামুক্ত, দারিদ্র্যমুক্ত, নারী-পুরুষ সমতা তৈরি করে সোনার বাংলা গড়ার প্রত্যয় নিয়ে দেশ পরিচালনা শুরু করেন। দেশের উন্নয়নে নারীবান্ধব পরিকল্পনা গ্রহণের মাধ্যমে উন্নয়ন কৌশল প্রণয়ন করেন। নারীর উত্থানের জন্য ১৯৭২ সালে তিনি একটি দিকনির্দেশনা দিয়ে গিয়েছেন।’তিনি আরো বলেন, ‘বর্তমান সরকার নারীর রাজনৈতিক ও অর্থনৈতিক ক্ষমতায়ন নিশ্চিত করেছে। সংসদে সরাসরি ও সংরক্ষিত আসনে আরো বেশিসংখ্যক নারীকে নির্বাচিত হওয়ার সুযোগ তৈরি করেছে। এ ছাড়া স্থানীয় সরকার, প্রশাসনসহ দেশের সব সেক্টরে নারীরা বড় মাত্রায় ভূমিকা রাখছেন।’সভাপতির বক্তব্যে ফরিদা ইয়াসমিন বলেন, ‘জেন্ডার বাজেটে আরো বেশি বরাদ্দ প্রয়োজন এবং প্রাপ্ত বাজেটের যথাযথ বাস্তবায়ন করতে হবে। নারীর জন্য বিনিয়োগ সরকার ও পরিবার উভয়কেই করতে হবে। শুধু আর্থিক বিনিয়োগ নয়, মানসিক বিনিয়োগও করতে হবে।’স্বাগত বক্তব্য রাখেন প্রেস ক্লাবের সাধারণ সম্পাদক শ্যামল দত্ত সংশ্লিষ্ট ব্যক্তিবর্গ ও গণমাধ্যমকর্মীরা উপস্থিত ছিলেন।
",74.11483059488789,62.0
20181410,434,রাজনীতি,"

সুপ্রিম কোর্ট বার নির্বাচনে ফলাফল জালিয়াতি করা হয়েছে : রিজভী
","বিএনপির সিনিয়র যুগ্ম মহাসচিব অ্যাডভোকেট রুহুল কবির রিজভী বলেছেন, সুপ্রিম কোর্টের মতো জায়গায় আওয়ামী লীগ ভোটের অধিকার কেড়ে নিলো, ফলাফল কেড়ে নিলো। ফলাফল জালিয়াতি করে আওয়ামী লীগের প্রার্থীদের বিজয়ী ঘোষণা করা হয়েছে। যদি সুষ্ঠুভাবে ভোট গণনা হতো, তাহলে বিএনপির ফুল প্যানেল বিজয়ী হতো।
রোববার দুপুরে রাজধানীর নয়াপল্টনে বিএনপির কেন্দ্রীয় কার্যালয়ে জিয়া সাইবার ফোর্স আয়োজিত আলোচনা সভায় প্রধান অতিথির বক্তব্যে তিনি এসব কথা বলেন। সংগঠনের প্রতিষ্ঠাবার্ষিকী উপলক্ষে এই সভার আয়োজন করা হয়।
এ সময় তিনি আরো বলেন, বাংলাদেশে এখন একটি পরিবারের জমিদারি চলছে, দেশ রাজতন্ত্রে পরিণত হয়েছে। গতকাল আপনারা দেখছেন সুপ্রিম কোর্ট বারের নির্বাচন। অহংকারের মাত্রা ও ক্ষমতার দম্ভ কতটা তীব্র হতে পারে সেখানে তা দেখা গেছে। সেখানে যুবলীগ যে তাণ্ডব চালিয়েছে তা দেশবাসী দেখেছে। অথচ গ্রেফতার করা হয়েছে সম্পাদক প্রার্থী ব্যারিস্টার রুহুল কুদ্দুস কাজলকে। কিন্তু যুথিকে কেন আটক করা হলো না? মারামারি করলো তারা নিজেরা নিজেরা। আটক করা হয়েছে বিএনপির লোক।
বিএনপির সিনিয়র যুগ্ম মহাসচিব বলেন, ডামি সরকার মানুষের সকল অধিকার কেড়ে নিয়েছে। জনগণ যে রাষ্ট্রের প্রধানমন্ত্রী বানাবে, রাষ্ট্রপতি বানাবে সে অধিকার কেড়ে নেয়া হয়েছে। আজকে পাঁচ কোটি শিক্ষিত যুবক বেকার- সেদিকে খেয়াল নেই। তাদের কাজের সুযোগ করে দেয়ার কোনো উদ্যোগ নেই। তারা ভ্রুক্ষেপ-ই করছে না।
এ সময় আরো বক্তব্য দেন বিএনপি চেয়ারপারসনের বিশেষ সহকারী অ্যাডভোকেট শামসুর রহমান শিমুল বিশ্বাস, কৃষক দলের হাসান জাফির তুহিন, শহীদুল ইসলাম বাবুল, ফজলে হুদা বাবুল প্রমুখ।
 
",74.03618575361804,63.0
20046672,89,অর্থনীতি,আগামী রমজানে অত্যাবশ্যকীয় পণ্যের দাম বেঁধে দেয়া হবে: বাণিজ্য প্রতিমন্ত্রী,"আগামী রমজানে মন্ত্রিসভার অনুমোদন নিয়ে অত্যাবশ্যকীয় পণ্যের একটি পূর্ণাঙ্গ তালিকা করে দাম বেঁধে দেয়া হবে বলে জানিয়েছেন বাণিজ্য প্রতিমন্ত্রী আহসানুল ইসলাম টিটু। রোববার সচিবালয়ে কৃষিপণ্য সরবরাহে ট্রেডিং করপোরেশন অব বাংলাদেশ (টিসিবি) এবং রাশিয়ার কৃষি মন্ত্রণালয়ের ‘প্রোডিনটর্গ’ এর সঙ্গে সমঝোতা স্মারক (এমওইউ) সই অনুষ্ঠানে প্রতিমন্ত্রী এ কথা বলেন।
বাণিজ্য প্রতিমন্ত্রী বলেন, ‘ইউএইতে (সংযুক্ত আরব আমিরাত) দেখলাম ১৮টি অত্যাবশ্যকীয় পণ্যের রাষ্ট্রীয় সার্কুলার দিয়ে দিয়েছে, এই পণ্যগুলোর দাম কেউ এ মাসে (রমজান) বাড়াতে পারবে না। আমরা এবার হয়তো পারি নাই। ইনশাআল্লাহ আমাদের সাপ্লাই চেইন ইম্প্রুভ করে , পর্যাপ্ত পরিমাণে সরবরাহ ইম্প্রুভ করে আগামীতে কেবিনেটের অনুমোদন নিয়ে অত্যাবশ্যকীয় পণ্যের একটা কমপ্লিট লিস্ট তৈরি করবো। ওইভাবে এটার সাপ্লাই বাড়ানো এবং পণ্যের নির্ধারিত দাম আমরা যাতে ঠিক করতে পারি।",74.01001722689753,64.0
20181223,409,অর্থনীতি,"

আগামী রমজানে অত্যাবশ্যকীয় পণ্যের দাম বেঁধে দেয়া হবে : বাণিজ্য প্রতিমন্ত্রী
","বাণিজ্য প্রতিমন্ত্রী আহসানুল ইসলাম টিটু বলেছেন, বাজার নিয়ন্ত্রণে আগামী রমজানে মন্ত্রিসভার অনুমোদন নিয়ে অত্যাবশ্যকীয় পণ্যের একটি পূর্ণাঙ্গ তালিকা করে দাম বেঁধে দেয়া হবে।
রোববার সচিবালয়ে কৃষিপণ্য সরবরাহে ট্রেডিং করপোরেশন অব বাংলাদেশ (টিসিবি) এবং রাশিয়ার কৃষি মন্ত্রণালয়ের ‘প্রোডিনটর্গ’ এর সাথে সমঝোতা স্মারক (এমওইউ) সই অনুষ্ঠানে তিনি এ কথা বলেন।
বাণিজ্য প্রতিমন্ত্রী বলেন, ইউএইতে (সংযুক্ত আরব আমিরাত) দেখলাম ১৮টি অত্যাবশ্যকীয় পণ্যের রাষ্ট্রীয় সার্কুলার দিয়ে দিয়েছে, এই পণ্যগুলোর দাম কেউ এ মাসে (রমজান) বাড়াতে পারবে না। আমরা এবার হয়তো পারি নাই। ইনশা আল্লাহ আমাদের সাপ্লাই চেইন ইম্প্রুভ করে পর্যাপ্ত পরিমাণে সরবরাহ ইম্প্রুভ করে আগামীতে কেবিনেটের অনুমোদন নিয়ে অত্যাবশ্যকীয় পণ্যের একটা কমপ্লিটলিস্ট তৈরি করব। ওইভাবে এটার সাপ্লাই বাড়ানো এবং পণ্যের নির্ধারিত দাম আমরা যাতে ঠিক করতে পারি।
তিনি বলেন, পর্যাপ্ত পরিমাণে পণ্য মজুত আছে। কোনো ঘাটতি নেই। চালের বাজারের অস্থিরতা কমেছে। তেলের দাম নির্ধারণ করে দেয়া হয়েছে। আজ থেকে বাজার মনিটরিং শুরু হবে। কোনোভাবেই তেলের দাম বেশি নেয়া যাবে না।
",73.9701059400609,65.0
20180794,354,রাজনীতি,"

কারাগারে ইমরানের সাথে সাক্ষাতে বাধা নেই পিটিআই নেতাদের
","পাকিস্তানের সাবেক প্রধানমন্ত্রী ও বর্তমানে আদিয়ালা কারাগারে বন্দী নেতা ইমরান খানের সাথে তার রাজনৈতিক দল পাকিস্তান তেহরিক-ই ইনসাফের (পিটিআই) নেতাদের সাক্ষাতে আদালতের কোনো বাধা নেই। গত শুক্রবার আদিয়ালা কারা কর্তৃপক্ষের উদ্দেশে ইস্যু করা চিঠিতে এ আদেশ দিয়েছেন ইসলামাবাদ হাইকোর্ট। কিছু দিন আগে পিটিআইয়ের কেন্দ্রীয় নেতা ওমর আইয়ুব এবং আসাদ কায়সারের নেতৃত্বে একটি প্রতিনিধিদল ইমরান খানের সাথে সাক্ষাৎ করতে আদিয়ালা কারাগারে গিয়েছিলেন; কিন্তু কারাগারের সুপারিনটেনডেন্ট আসাদ জাভেদ ওয়ারিশ তাদেরকে দেখা করতে দেননি। দ্য ডন।সাক্ষাৎ করতে ব্যর্থ হয়ে ইসলামাবাদ হাইকোর্টে পিটিশন জমা দেয় পিটিআই। শুক্রবার সেই পিটিশনের ওপর শুনানি শেষে এই রায় দেন আদালত। রায়ে আদালত বলেন, ইমরান খানের সম্মতির ভিত্তিতে যেকোনো ব্যক্তি কারাগারে তার সাথে দেখা করতে পারবেন। তবে সাক্ষাতের আগে অবশ্যই কারা কর্তৃপক্ষের কাছে লিখিত আবেদন করতে হবে। আলোচিত তোশাখানা দুর্নীতি, রাষ্ট্রের গোপন তথ্য ফাঁসসহ বিভিন্ন মামলার সাজাপ্রাপ্ত আসামি হিসেবে গত সেপ্টেম্বর মাস থেকে আদিয়ালা কারগারে বন্দী আছেন ইমরান খান। তার অনুপস্থিতিতেই গত ৮ ফেব্রুয়ারি নির্বাচনে প্রতিদ্বন্দ্বিতা করেছে পিটিআই এবং একক দল হিসেবে সবচেয়ে বেশি আসনে জয়ী হয়েছে।
 
",73.9545161107609,66.0
20051705,209,আইন,ব্যারিস্টার কাজলকে ৭ দিনের রিমান্ডে পেতে চায় পুলিশ,"সুপ্রিম কোর্ট আইনজীবী সমিতির ২০২৪-২৫ সালের নির্বাচনে ভোট গণনাকে কেন্দ্র করে হট্টগোল, হাতাহাতি ও মারামারির ঘটনায় করা মামলায় বিএনপি-জামায়াতপন্থি নীল প্যানেলের সম্পাদক প্রার্থী ব্যারিস্টার রুহুল কুদ্দুস কাজলকে সাত দিনের রিমান্ডে পেতে আবেদন করেছে মহানগর গোয়েন্দা (ডিবি) পুলিশ।
রোববার মামলার সুষ্ঠু তদন্তের জন্য তাকে সাত দিনের রিমান্ডে নিতে আবেদন করেন মামলার তদন্তকারী কর্মকর্তা ডিবি পুলিশের পরিদর্শক আবুল কালাম আজাদ। ঢাকা মেট্রোপলিটন ম্যাজিস্ট্রেট আদালতে এ রিমান্ড শুনানি অনুষ্ঠিত হবে।
এর আগে শনিবার সন্ধ্যায় রাজধানীর পল্টনের তোপখানা রোডে নিজ চেম্বার থেকে তাকে আটক করে পুলিশের অপরাধ তদন্ত বিভাগ (সিআইডি)। পরে শাহবাগ থানায় হস্তান্তর করলে তাকে গ্রেফতার দেখানো হয়।
শনিবার সন্ধ্যায় রাজধানীর পল্টনে নিজ চেম্বার থেকে তাকে আটক করার তথ্য জানান সিআইডির প্রধান অতিরিক্ত আইজিপি মোহাম্মদ আলী মিয়া।
সুপ্রিমকোর্ট বার নির্বাচনের ভোট গণনাকে কেন্দ্র করে হট্টগোল, হাতাহাতি ও মারামারির ঘটনায় ২০ জনের নামোল্লেখসহ অজ্ঞাতনামা ৩০/৪০ জনের বিরুদ্ধে শুক্রবার শাহবাগ থানায় মামলা করা হয়। মামলায় ১ নাম্বার আসামি করা হয় স্বতন্ত্র সম্পাদক প্রার্থী অ্যাডভোকেট নাহিদ সুলতানা যুথীকে। আর ২ নাম্বার আসামি ব্যারিস্টার রুহুল কুদ্দুস কাজল।
আরও পড়ুন:সুপ্রিমকোর্ট বারে বিএনপি সমর্থিত সম্পাদক প্রার্থী ব্যারিস্টার কাজল গ্রেফতার
সহকারী অ্যাটর্নি জেনারেল সাইফুর রহমান চৌধুরী সাইফ বাদী হয়ে হত্যাচেষ্টার অভিযোগে এ মামলা করেন। মামলায় ভোট গণনা ছাড়াই জোর করে সম্পাদক পদের ফলাফল ঘোষণা, একটি আইফোন, পকেট থেকে ১৫ হাজার টাকা ছিনিয়ে নেওয়া এবং রড, লাঠি ও চেয়ার দিয়ে হামলার অভিযোগ আনা হয়।
মামলার অন্য আসামিরা হলেন- অ্যাডভোকেট মো. জাকির হোসেন ওরফে মাসুদ (৫৫), অ্যাডভোকেট শাকিলা রৌশন, অ্যাডভোকেট কাজী বশির আহম্মেদ, ব্যারিস্টার ওসমান, অ্যাডভোকেট আরিফ, অ্যাডভোকেট সুমন, অ্যাডভোকেট তুষার, রবিউল, ব্যারিস্টার চৌধুরী মৌসুমী ফাতেমা (কবিতা), সাইদুর রহমান জুয়েল (৪০), অলিউর, যুবলীগ নেতা জয়দেব নন্দী, মাইন উদ্দিন রানা, মশিউর রহমান সুমন, কামাল হোসেন, আসলাম রাইয়ান, অ্যাডভোকেট তরিকুল ও অ্যাডভোকেট সোহাগ।
মামলা দায়েরের পর শুক্রবার রাতেই নাহিদ সুলতানা যুথীর ধানমন্ডির বাসায় অভিযান চালিয়ে চারজনকে গ্রেফতার করে ডিবি। শনিবার দুপুরে এজাহারভুক্ত ৬ নাম্বার আসামি ব্যারিস্টার উসমানকেও ওই বাসা থেকে গ্রেফতার করা হয়। নাহিদ সুলতানা যুথী যুবলীগ চেয়ারম্যান শেখ ফজলে শামস পরশের স্ত্রী।
গত বুধ ও বৃহস্পতিবার সুপ্রিমকোর্ট আইনজীবী সমিতির ২০২৪-২৫ মেয়াদের নির্বাচনে দুদিনব্যাপী ভোটগ্রহণ হয়। সাত হাজার ৮৮৩ জন ভোটারের মধ্যে ভোট দেন পাঁচ হাজার ৩১৯ জন। বৃহস্পতিবার রাতেই ভোট গণনার কথা ছিল। কিন্তু তা হয়নি। শুক্রবার নির্বাচনের ফলাফল ঘোষণা নিয়ে উত্তেজনা দেখা দেয়। হামলার ঘটনাও ঘটে।",73.72673016263549,67.0
20046661,78,রাজনীতি,মধ্যবর্তী নির্বাচন মামা বাড়ির আবদার: ওবায়দুল কাদের,"মধ্যবর্তী নির্বাচন মামা বাড়ির আবদার বলে মন্তব্য করেছেন আওয়ামী লীগ সাধারণ সম্পাদক ও সেতুমন্ত্রী ওবায়দুল কাদের
মধ্যবর্তী নির্বাচন মামা বাড়ির আবদার বলে মন্তব্য করেছেন আওয়ামী লীগ সাধারণ সম্পাদক ও সেতুমন্ত্রী ওবায়দুল কাদের। রোববার বেলা সাড়ে ১১টায় বাংলাদেশ আওয়ামী লীগ সভাপতির রাজনৈতিক কার্যালয়ে সংবাদ সম্মেলনে তিনি এ কথা বলেন।আওয়ামী লীগ সাধারণ সম্পাদক বলেন, কুমিল্লা ও ময়মনসিংহ সিটি করপোরেশন নির্বাচনসহ ২৩১টি স্থানীয় সরকার নির্বাচন সম্পন্ন হয়েছে। ৬০ শতাংশ মানুষ ভোট দিয়েছেন। এই নির্বাচনে আবার প্রমাণিত শেখ হাসিনার হাতেই এদেশের গণতন্ত্র নিরাপদ।ওবায়দুল কাদের বলেন, এমন অবাধ নির্বাচনের পরও নির্বাচন নিয়ে সরকারের বিপক্ষে কথা বলার কোনো যৌক্তিকতা থাকে না। অনেক জায়গায় বিএনপি নেতারা অংশগ্রহণ করে নির্বাচিত হয়েছেন। বর্তমান রাজনৈতিক বাস্তবতায় বিএনপির বাস্তবতার সঙ্গে কোনো যোগসূত্র নেই।",73.6624344503376,68.0
20181065,387,রাজনীতি,"

রমজানের পবিত্রতা রক্ষার দাবিতে রাজধানীতে জামায়াতের বিক্ষোভ
","রমজানে দ্রব্যমূল্য নিয়ন্ত্রণ, অশ্লীলতা ও নগ্নতা বন্ধ এবং রমজানের পবিত্রতা রক্ষার দাবিতে আজ রোববার সকালে রাজধানীতে বিক্ষোভ মিছিল ও সমাবেশ করে বাংলাদেশ জামায়াতে ইসলামী ঢাকা মহানগরী দক্ষিণ। কেন্দ্রীয় মজলিসে শূরা সদস্য ও ঢাকা মহানগরী দক্ষিণের নায়েবে আমির অ্যাডভোকেট ড. হেলাল উদ্দিনের নেতৃত্বে বিক্ষোভ মিছিলটি রাজধানীর প্রাণকেন্দ্র মতিঝিল কাচাবাজার থেকে শুরু হয়ে গুরুত্বপূর্ণ সড়ক প্রদক্ষিণ করে সমাবেশের মাধ্যমে শেষ হয়।
বিক্ষোভ মিছিলে আরো উপস্থিত ছিলেন কেন্দ্রীয় মজলিসে শূরা সদস্য ও ঢাকা মহানগরী দক্ষিণের সহকারী সেক্রেটারি যথাক্রমে দেলাওয়ার হোসেন, কামাল হোসাইন ও ড. আব্দুল মান্নান, কেন্দ্রীয় মজলিসে শূরা সদস্য ও ঢাকা মহানগরী দক্ষিণের কর্মপরিষদ সদস্য অধ্যাপক মোকাররম হোসাইন, শামসুর রহমান, ড. মোবারক হোসাইন, ঢাকা মহানগরী দক্ষিণের কর্মপরিষদ সদস্য আব্দুস সালাম, সৈয়দ সিরাজুল হক, মহানগরীর সহকারী প্রচার সম্পাদক আশরাফুল আলম ইমন, সহকারী অফিস সম্পাদক আব্দুস সাত্তার সুমন, সহকারী সমাজকল্যাণ সম্পাদক শাহীন আহমদ খান, ইসলামী ছাত্রশিবিরের ঢাকা কলেজের সভাপতি মুসআব আব্দুল্লাহ, ঢাকা মহানগরী পূর্বের সেক্রেটারি জাফর সাদিক, ঢাকা মহানগরী দক্ষিণের সেক্রেটারি হেলাল উদ্দিন সহ ঢাকা মহানগরী দক্ষিণ জামায়াতের বিভিন্ন থানা আমির ও সেক্রেটারিরা।প্রেস বিজ্ঞপ্তি
",73.58745114849188,69.0
20181794,484,রাজনীতি,"

নিহত যুবদল নেতা মিজানের বাসায় মোনায়েম মুন্না
","খুলনার বটিয়াঘাটা উপজেলার ১নং জলমা ইউনিয়নের ৫নং ওয়ার্ড যুবদলের সাবেক সভাপতি কামাল হোসেন মিজান বাগেরহাট জেলখানায় কারান্তরীণ অবস্থায় গত ৩ জানুয়ারি মৃত্যুবরণ করেন। আজ রোববার তার বাসায় যান জাতীয়তাবাদী যুবদল কেন্দ্রীয় সাধারণ সম্পাদক আব্দুল মোনায়েম মুন্না।
এ সময় তিনি মিজানের পরিবারের সার্বিক খোঁজখবর নেন এবং বিএনপি ও যুবদল সবসময় তাদের পাশে রয়েছে বলে আশ্বস্ত করেন। নেতাকর্মীদের সাথে নিয়ে মরহুম কামাল হোসেন মিজানের রুহের মাগফিরাত কামনা করে কবর জিয়ারত এবং দোয়া করা হয়।
এ সময় আরো উপস্থিত ছিলেন যুবদলের কেন্দ্রীয় সহ-সভাপতি রেজাউল করিম পল, যুগ্ম সম্পাদক মাহফুজুর রহমান মাহফুজ, জিয়াউর রহমান জিয়া, বিল্লাল হোসেন তারেক, সাংগঠনিক সম্পাদক ইসহাক সরকার, সহ-সাংগঠনিক ( খুলনা বিভাগ) ইবাদুল হক রুবায়েত, খুলনা জেলা বিএনপির আহবায়ক আমির এজাজ খান, সদস্য সচিব মনিরুল হাসান বাপ্পী, হাসান নেহীম (ভারপ্রাপ্ত সভাপতি) খুলনা মহানগর যুবদলসহ জেলা ও মহানগর যুবদল নেতৃবৃন্দ।
",73.14385919549903,70.0
20051674,178,অর্থনীতি,বিশ্বব্যাংকের বিকল্প নির্বাহী পরিচালক নিয়োগসহ প্রশাসনে রদবদল,"প্রশাসনে একজন সাবেক সিনিয়র সচিবকে বিশ্বব্যাংকের বিকল্প নির্বাহী পরিচালক পদে চুক্তিভিত্তিক নিয়োগ দেওয়া হয়েছে। তিনজন অতিরিক্ত সচিবের কর্মস্থল পরিবর্তন করা হয়েছে। একজন জনসংযোগ কর্মকর্তাকে পররাষ্ট্র মন্ত্রণালয় সম্পর্কিত সংসদীয় কমিটির সভাপতির একান্ত সচিব হিসেবে নিয়োগ দেওয়া হয়েছে।
জাতীয় সংসদ সচিবালয়ের একজন সহকারী পরিচালককে পরিকল্পনা প্রতিমন্ত্রীর সহকারী একান্ত সচিব (এপিএস) হিসেবে নিয়োগ দেওয়া হয়েছে।
এছাড়া একজন উপসচিব, বেতারের একজন উপআঞ্চলিক পরিচালক এবং সংসদ সচিবালয়ের একজন সহকারী পরিচালকে জাতীয় সংসদের স্থায়ী কমিটির সভাপতিদের একান্ত সচিব (পিএস) এবং সহকারী একান্ত সচিব (এপিএস) হিসেবে নিয়োগ দেওয়া হয়েছে। রোববার জনপ্রশাসন মন্ত্রণালয় থেকে এ সংক্রান্ত প্রজ্ঞাপন জারি করা হয়।
জারি করা আদেশে, সাবেক সিনিয়র সচিব শরিফা খানকে তার অভোগকৃত অবসর উত্তর ছুটি ও তদসংশ্লিষ্ট সুবিধাদি স্থগিতের শর্তে যোগদানের তারিখ থেকে পরবর্তী ৩ বছর মেয়াদে বিশ্বব্যাংকের ওয়াশিংটনস্থ প্রধান কার্যালয়ে বাংলাদেশের সংশ্লিষ্ট কনসালটেন্সির জন্য বিকল্প নির্বাহী পরিচালক পদে চুক্তিভিত্তিক নিয়োগ দেওয়া হয়েছে। পৃথক আদেশে বিদ্যুৎ বিভাগের অতিরিক্ত সচিব মো.নিজাম উদ্দিনকে বিজ্ঞান ও প্রযুক্তি মন্ত্রণালয়ে, মন্ত্রিপরিষদ বিভাগের অতিরিক্ত সচিব সৈয়দা সালমা জাফরীনকে তথ্য ও সম্প্রচার মন্ত্রণালয়ে এবং বিদ্যুৎ বিভাগের তানিয়া খানকে মহিলা ও শিশু বিষয়ক মন্ত্রণালয়ে পদায়ন করা হয়েছে। জাতীয় সংসদ সচিবালয়ের সহকারী পরিচালক মো.নুরুল আবছারকে পরিকল্পনা প্রতিমন্ত্রী মো.শহীদুজ্জামান সরকারের এপিএস হিসেবে নিয়োগ দেওয়া হয়েছে।
এছাড়া উপসচিব এম মাসুমকে রেলপথ মন্ত্রণালয় সম্পর্কিত সংসদীয় কমিটির সভাপতি এবিএম ফজলে করিম চৌধুরীর পিএস, বাণিজ্য মন্ত্রণালয়ের জনসংযোগ কর্মকর্তা মো.হায়দার আলীকে জাতীয় সংসদের পররাষ্ট্র মন্ত্রণালয় সম্পর্কিত সংসদীয় কমিটির সভাপতি ড. একে আব্দুল মোমেনের পিএস এবং বেতারের উপআঞ্চলিক পরিচালক মো.রফিকুল ইসলামকে পানি সম্পদ মন্ত্রণালয় সম্পর্কিত সংসদীয় স্থায়ী কমিটির সভাপতি রমেশ চন্দ্র সেনের একান্ত সচিব।",72.99986073833757,71.0
20046617,34,অর্থনীতি,শ্রীপুরে নতুন বেতন কাঠামো বাস্তবায়নে শ্রমিকদের মহাসড়ক অবরোধ,"গাজীপুরের শ্রীপুরে নতুন বেতন কাঠামো বাস্তবায়নের দাবিতে ঢাকা-ময়মনসিংহ মহাসড়ক অবরোধ করে বিক্ষোভ করেছে এএ ইয়াং মিলস্‌ লিমিটেড কারখানার শ্রমিকেরা
গাজীপুরের শ্রীপুরে নতুন বেতন কাঠামো বাস্তবায়নের দাবিতে ঢাকা-ময়মনসিংহ মহাসড়ক অবরোধ করে বিক্ষোভ করেছে এএ ইয়াং মিলস্‌ লিমিটেড কারখানার শ্রমিকেরা। গতকাল সকাল ৬টা থেকে সাড়ে ৮টা পর্যন্ত দেড়ঘণ্টা গাজীপুরের শ্রীপুর উপজেলার ঢাকা-ময়মনসিংহ মহাসড়কের জৈনাবাজারে শ্রমিকরা সড়ক অবরোধ করে বিক্ষোভ করে। বিক্ষুব্ধ শ্রমিকরা জানায়, বর্তমান বাজারে ৬ হাজার টাকা দিয়ে স্ত্রী সন্তানদের নিয়ে চলতে কষ্ট হয়ে যাচ্ছে। গার্মেন্টস মালিকরা তাদের শ্রমিকদের জন্য বেতন বাড়ালেও স্পিনিং কারখানার মালিকেরা আমাদের বেতন বাড়ায়নি। বারবার কারখানা কর্তৃপক্ষের কাছে বেতন বাড়ানোর দাবি জানিয়ে আসলেও তারা মানছে না। বাধ্য হয়ে আমরা সড়কে অবস্থান নিয়েছি। বেতন বৃদ্ধির দাবিতে তারা মহাসড়কে অবস্থান নিয়ে বিক্ষোভ করতে থাকলে মহাসড়কের উভয় পাশে যানজট সৃষ্টি হয়। খবর পেয়ে শিল্প পুলিশ, মাওনা হাইওয়ে পুলিশ এবং শ্রীপুর থানা পুলিশ ঘটনাস্থলে উপস্থিত হয়ে আন্দোলনরত শ্রমিকদের বুঝানোর চেষ্টা করে সড়ক থেকে সরে যেতে বলে। একপর্যায়ে বিক্ষুব্ধ শ্রমিকরা মহাসড়কে যানজটে আটকে থাকা ১০ থেকে ১৫টি গাড়ি ভাঙচুর করে। পুলিশের ধাওয়া খেয়ে বাসাবাড়িতে আশ্রয় নিলে সেখানেও আমাদের লাঠিপেটা করে পুলিশ।বিজ্ঞাপনসাউন্ড গ্রেনেড মেরে আতঙ্ক সৃষ্টি করে। এ সময় পুলিশ ধাওয়া দিলে তারা পুলিশকে লক্ষ্য করে ইট-পাটকেল নিক্ষেপ করে। পুলিশ আমাদের শান্তিপূর্ণ আন্দোলনে লাঠিপেটা করছে। পুলিশের লাঠিতে আমাদের সহকর্মী আরিফসহ কয়েকজন শ্রমিক ও পথচারী আহত হয়েছেন। গুরুতর আহত হয়েছে। এরপর বাধ্য হয়ে আমরা পুলিশকে লক্ষ্য করে ইটপাটকেল নিক্ষেপ করি। আশপাশের সব কারখানায় বেতন বাড়ালেও আমাদের বেতন আগের মতোই রয়েছে। এমনিতেই বেতন কম তাও সময়মতো পরিশোধ করা হয় না। এসব বিষয়ে কারখানা কর্তৃপক্ষের সঙ্গে কথা বলার চেষ্টা করলে তারা গুরুত্ব দেয় না। বেতন কম থাকায় অনেক শ্রমিক স্পিনিং মিলস্‌ ছেড়ে পোশাক (গার্মেন্টস) কারখানায় চাকরি নিচ্ছেন। এএ ইয়াং মিলস্‌ লিমিটেড কারখানার মানবসম্পদ বিভাগের কর্মকর্তা মোহাম্মদ সুলতান উদ্দিন বলেন, বেতন বাড়ানোর জন্য তাদের সঙ্গে আলোচনা হয়েছে। তবু শ্রমিকরা মানছে না। আমরা চেষ্টা করছি তাদের অপেক্ষা করতে। কিন্তু তারা আমাদের কথা না শুনে সড়কে নেমে আন্দোলন করছে। তাদের দাবি সম্পূর্ণ অযৌক্তিক। মাওনা হাইওয়ে থানার উপ-পরিদর্শক (এসআই) ইসমাইল হোসেন জানান, শ্রমিকদের বুঝানোর পরও মহাসড়ক থেকে সরে না গেলে পুলিশ কাঁদানে গ্যাস, ৫ রাউন্ড সাউন্ড গ্রেনেড, রাবার বুলেট নিক্ষেপ করে শ্রমিকদের ছত্রভঙ্গ করে দিলে তারা মহাসড়ক থেকে সরে যায়।",72.82494192725689,72.0
20051665,172,অর্থনীতি,রোজার আগেই ৯ শতাধিক পণ্যের দাম কমাল কাতার,"রোজার আগেই ৯ শতাধিক পণ্যের দাম কমিয়েছে পারস্য উপসাগরের দেশ কাতার। মঙ্গলবার কাতারের বাণিজ্য ও শিল্প মন্ত্রণালয় রমজান উপলক্ষ্যে এসব পণ্যের দাম কমানোর ঘোষণা দিয়েছে।
এটি রমজানের শেষ পর্যন্ত অব্যাহত থাকবে। দাম কমানো পণ্যের মধ্যে রয়েছে- দুধ, দই এবং দুগ্ধজাত পণ্য, টিস্যু পেপার, পরিচ্ছন্নতা সামগ্রী, তেল ও ঘি, পনির, হিমায়িত সবজি, বাদাম, পানীয় খাবার জুস, মধু, মুরগি, রুটি, শুকনো খাবার, পাস্তা, ভার্মিসেলি, রাবি গোলাপজলসহ আরও বেশ কিছু পণ্যপবিত্র রমজান মাসে খাদ্য ও ভোগ্যপণ্যগুলো মানুষের হাতের নাগালে পৌঁছে দিতেই এ উদ্যোগ নেওয়া হয়েছে বলে জানিয়েছে মন্ত্রণালয়। দ্য পেনিনসুলা।",72.7714882184963,73.0
20044807,5,রাজনীতি,কটিয়াদীতে পাকুন্দিয়া পৌর যুবদল নেতার লাশ উদ্ধার,"কিশোরগঞ্জের কটিয়াদী উপজেলার আচমিতা ইউনিয়নের তেভাগা মোড় সংলগ্ন ভৈরব-কিশোরগঞ্জ আঞ্চলিক মহাসড়কের পাশ থেকে গতকাল সকালে অজ্ঞাত এক ব্যক্তির লাশ উদ্ধার করে কটিয়াদী হাইওয়ে থানা পুলিশ
কিশোরগঞ্জের কটিয়াদী উপজেলার আচমিতা ইউনিয়নের তেভাগা মোড় সংলগ্ন ভৈরব-কিশোরগঞ্জ আঞ্চলিক মহাসড়কের পাশ থেকে গতকাল সকালে অজ্ঞাত এক ব্যক্তির লাশ উদ্ধার করে কটিয়াদী হাইওয়ে থানা পুলিশ। পরে সিআইডি ও পিবিআই প্রযুক্তি ব্যবহার করে লাশ শনাক্ত করে। নিহত মাহতাব উদ্দিন ভূঁইয়া (৪২) পাকুন্দিয়া পৌর এলাকার চরলক্ষ্মীয়া গ্রামের মৃত সুলতান উদ্দিন ভূঞার ছেলে। তিনি পাকুন্দিয়া পৌর যুবদলের যুগ্ম আহ্বায়ক। নিহতের ভাগ্নে বদরুল আলম রাজন জানান, গতরাতে পাকুন্দিয়া পৌর সদরের সৈয়দগাঁও এলাকায় অবস্থিত আদুশাহ পাগলার ওরসের উদ্দেশ্যে বাড়ি থেকে বের হয়ে আর ফিরে আসেননি। সকালে কটিয়াদীতে আঞ্চলিক মহাসড়কের পাশ থেকে তার লাশ উদ্ধারের খবর পাই।কটিয়াদী হাইওয়ে থানার ইনচার্জ মো. নজরুল ইসলাম জানান, লাশ উদ্ধার করে ময়নাতদন্তের জন্য কিশোরগঞ্জ সৈয়দ নজরুল ইসলাম মেডিকেল কলেজ হাসপাতালে প্রেরণ করা হয়েছে। সিআইডি ও পিবিআই প্রযুক্তি ব্যবহার করে তার পরিচয় শনাক্তের পর ময়নাতদন্ত শেষে পরিবারের নিকট লাশ হস্তান্তর করা হয়েছে।শরীরের ক্ষত দেখে ধারণা করা হচ্ছে কোনো গাড়ির ধাক্কায় তার মৃত্যু হতে পারে।",72.68717345575816,74.0
20051647,160,রাজনীতি,রমজানে মানুষকে জিম্মি করে কেউ রেহাই পাবে না: নানক,"রমজান মাসে মানুষকে জিম্মি করলে কেউ রেহাই পাবে না বলে হুঁশিয়ারি দিয়েছেন বস্ত্র ও পাটমন্ত্রী এবং আওয়ামী লীগের সভাপতিমণ্ডলীর সদস্য অ্যাডভোকেট জাহাঙ্গীর কবির নানক।
রোববার সকালে শ্যামলী মাঠের সামনে রমজান উপলক্ষ্যে মাসব্যাপী সুলভমূল্যে নিত্যপ্রয়োজনী জিনিস বিক্রি কার্যক্রমের উদ্বোধনী অনুষ্ঠানে তিনি এই হুঁশিয়ারি দেন।
মন্ত্রী বলেন, যে বাজারদর রমজান মাসের সদগাহ জারি হওয়ার কথা, সে জায়গা থেকে উল্টো মানুষকে জিম্মি করে উপাজনের পথ বেছে নিয়েছে তাদেরকে আমি একটি সতর্কবাণী দিলাম। দলের সঙ্গে চ্যালেঞ্জ করে কেউ রেহাই পাবে না।
জাহাঙ্গীর কবির নানক বলেন, আমি স্থানীয় সরকার ও সমবায়মন্ত্রী থাকাকালে বাজার সম্পর্কে প্রচণ্ড অবহিত ছিলাম। বাজার সম্পর্কে আমার ধারণা হয়েছে। কুমিল্লা নিমসার বাজার থেকে আমরা যখন ১০ টাকা দিয়ে কৃষকের কাছ থেকে একটি ফুলকপি কিনি; সেটি যখন কারওয়ান বাজার হয়ে নিউমার্কেট বা টাউন হল মার্কেট আসে তখন এটি ৫০ টাকা হয়ে যায়। কৃষক পেল ১০ টাকা আর বিক্রি হলো ৫০ টাকা, মাঝখানে যে শুভঙ্করের ফাঁকি, মাঝখানে যে বিরাট ব্যবধান, এটা আশ্চর্যজনক ব্যবধান।
বস্ত্র ও পাটমন্ত্রী বলেন, আমাদেরকে জনগণ দীর্ঘদিন পর্যন্ত ক্ষমতায় রেখেছেন। প্রধানমন্ত্রীর বাজারদর নিয়ে বারবার সতর্ক করেছেন। বারবার কঠিন বার্তা দিচ্ছেন। তারপরও যারা বাজারদরকে নিয়ন্ত্রণে আনছে না, তাদেরকে আমি শুধু একটি চ্যালেঞ্জ দিয়েছি। কেউ যদি চ্যালেঞ্জ করে এই দলের সক্ষমতা আছে, কারণ এই দল দেশকে নেতৃত্ব দিয়েছে।
অন্যান্য সংসদ সদস্যদেরকে অনুরোধ করে আওয়ামী লীগের এই সভাপতিমণ্ডলীর সদস্য বলেন, বাজার নিয়ন্ত্রণের একমাত্র ব্যবস্থা হলো এটা। যে জনগণ ১৫ বছর আমাদেরকে ক্ষমতায় রেখেছে, সেই জনগণের জন্য আমাদেরকে একটি মাস পরিশ্রম করে দেখা হবে, আমরা জনগণের জন্য, জনগণ আমাদের জন্য। 
‘আমাদের দেশে মানুষের নৈতিকতা মানবিকতার কিছু পরিবর্তন হয়ে গেছে। রমজান মাসে বিভিন্ন মুসলিম দেশে বাজারদর কমে যায়। আমার দেশের ব্যবসায়ীরা মনে করে, রোজার মাসে মাহে রমজানকে জিম্মি করে তারা উপার্জনের পথ বেছে নেয়,’ বলেন নানক।
এই সরকারের পতন না হওয়া পর্যন্ত তাদের আন্দোলন চালিয়ে যাবে- বিএনপি নেতা মির্জা আব্বাসের এমন বক্তব্যের জবাবে তিনি বলেন, এই কথা শুনতে শুনতে আমাদের কান ঝালাপালা হয়ে গেছে- এই কথা আমি বলব না। তবে সাধারণ জনগণের কাছে এটি একটি হাস্যকর কথায় পরিণত হয়েছে। তাদেরকে বাস্তবতা উপলব্ধি করতে হবে। লন্ডনের সুতার টানে বাংলাদেশের জনগণ কোনো ধ্বংসাত্মক কর্মকাণ্ডে যাবে না। জনগণের বিরুদ্ধে জনগণ যাবে না। জনগণ শেখ হাসিনা পাশে আছে। তাদের এত তারিখ ঘোষণার পরও জনগণ তাদেরকে বৃদ্ধা আঙ্গুল দেখিয়েছে। দেশ একটি অশান্ত পরিবেশ সৃষ্টি করার জন্য লন্ডনের প্রেসক্রিপশনে চলতে চায় না।
এ সময় স্থানীয় আওয়ামী লীগ ও সহযোগী সংগঠনের নেতাকর্মীরা উপস্থিত ছিলেন।",72.64957911165871,75.0
20051651,164,রাজনীতি,পণ্যের দাম নিয়ন্ত্রণে সরকার ব্যর্থ: মান্না,"‘পণ্যের দাম নিয়ন্ত্রণে ক্ষমতাসীন সরকার ও তার মন্ত্রীরা ব্যর্থ’ বলে মন্তব্য করেছেন নাগরিক ঐক্যের সভাপতি ও গণতন্ত্র মঞ্চের নেতা মাহমুদুর রহমান মান্না। তিনি বলেন, ‘বাজারে আগুন লেগেছে, সরকার কিছুই করতে পারে না। দ্রব্যমূল্য নিয়ে প্রধানমন্ত্রী বলেন, যারা মজুত করে তাদের গণপিটুনি দাও। কিন্তু যারা দামের প্রতিবাদ করেছে তাদেরই গণপিটুনি দিয়েছে।
তিনি বলেন, ‘জেলখানায় মানুষ মারা যাচ্ছে, সরকার বলছে জন্মালে তো মরবেই। এরকম একটা সরকার জোর করে ক্ষমতা দখল করে আছে। তারা সাধারণ মানুষকে ভালোবাসে না। নিত্য প্রয়োজনীয় দ্রব্য, বিদ্যুতসহ সব পণ্যের দাম নিয়ন্ত্রণে সরকার ও তার মন্ত্রীরা ব্যর্থ হয়েছে।’
রোববার জাতীয় প্রেস ক্লাবে বাংলাদেশ প্রবাসী অধিকার পরিষদের উদ্যোগে দেশের অর্থনৈতিক বিপর্যয়, প্রবাসীদের ভাবনা, সংকট ও সুরক্ষা শীর্ষক আলোচনা সভায় মান্না এসব কথা বলেন।
সাবেক শিক্ষা প্রতিমন্ত্রী এহসানুল হক মিলন বলেন, ‘শনিবার চট্টগ্রাম বন্দরে সর্বনিম্ন জাহাজ এসেছে। তার মানে আমদানি কমছে। আমদামি কমছে মানে বৈদেশিক মুদ্রা নেই। যদিও সরকার অটো পাস করার পর কেউ কেউ বলছে রিজার্ভ আগের চেয়ে কিছুটা বেড়েছে। যদিও আমরা সঠিক কোনো তথ্য পাচ্ছি না। ’
গণঅধিকার পরিষদের (একাংশ) সভাপতি নুরুল হক নুর বলেন, ‘বাংলাদেশের শ্রমিকদের মতো এত সস্তা শ্রমিক পৃথিবীর কোথাও পাওয়া যায় না। বিদেশে গিয়েও তারা হয়রানি, নির্যাতনের শিকার হচ্ছেন। আমরা যদি বলতে পারতাম, আমাদের একজন শ্রমিক ক্ষতিগ্রস্ত হলে আমরা আর শ্রমিক পাঠাব না। তাহলে আমাদের শ্রমিকদের অধিকার সুরক্ষিত হতো।’
তিনি বলেন, ‘যারা দায়িত্বে আছেন দেশ, জাতি এবং প্রবাসীদের স্বার্থে কাজ করুন। সরকার খরচ নির্ধারণ করে দিয়েছে কিন্তু ট্রাভেল এজেন্সিগুলো ৪-৫ গুণ বেশি টাকা নিচ্ছে। এরপর শ্রমিকরা বিদেশ গিয়ে আবার ঠিকমতো বেতনও পাচ্ছে না।’
আলোচনা সভায় বাংলাদেশ প্রবাসী অধিকার পরিষদের কেন্দ্রীয় যুগ্ম সাধারণ সম্পাদক আল মামুন লিখিত বক্তব্যে বাংলাদেশ প্রবাসী অধিকার পরিষদের পক্ষ থেকে ১০টি দাবি সরকারের কাছে তুলে ধরেন। এ সময় আরও বক্তব্য দেন ১২ দলীয় জোটের মুখপাত্র রাশেদ প্রধান, গণঅধিকার পরিষদের সাধারণ সম্পাদক রাশেদ খান প্রমুখ। ",72.51497544102378,76.0
20051839,264,রাজনীতি,সুপ্রিমকোর্ট বারে ফল জালিয়াতি হয়েছে: রিজভী,"বিএনপির সিনিয়র যুগ্মমহাসচিব রুহুল কবির রিজভী বলেছেন, বাংলাদেশে এখন শেখ পরিবারের জমিদারি চলছে। তাদের রাজতন্ত্রে পরিণত হয়েছে দেশ। অহংকারের মাত্রা, ক্ষমতার দম্ভ কতটা তীব্র হতে পারে, সুপ্রিমকোর্ট বারের নির্বাচনেও তা দেখা গেছে। সেখানে তারা (শেখ পরিবার) ভোটের অধিকার ও ফল কেড়ে নিয়েছে। ফল জালিয়াতি করে আওয়ামী লীগের প্রার্থীদের বিজয়ী ঘোষণা করা হয়েছে। যদি সুষ্ঠুভাবে ভোট গণনা হতো, বিএনপির প্যানেলের সবাই বিজয়ী হতেন।
রোববার দুপুরে রাজধানীর নয়াপল্টনে জিয়া সাইবার ফোর্স আয়োজিত আলোচনাসভায় তিনি এ কথা বলেন।
রিজভী বলেন, সুপ্রিমকোর্ট বারের নির্বাচনে যুবলীগ যে তাণ্ডব চালিয়েছে, তা দেশবাসী দেখেছেন। কিন্তু গ্রেফতার করা হয়েছে অত্যন্ত সজ্জন ও খ্যাতনামা আইনজীবী ব্যারিস্টার রুহুল কুদ্দুস কাজলকে। অ্যাডভোকেট নাহিদ সুলতানা যুথী যুবলীগ নিয়ে যে তাণ্ডব চালাল, তাকে কেন আটক করা হলো না? মারামারি করল তারা (আওয়ামী লীগ) নিজেরা, আটক করা হয়েছে বিএনপির লোক।
রুহুল কবির রিজভী বলেন, ‘যুবলীগের সভাপতি শেখ ফজলে শামস পরশ, ঢাকা দক্ষিণ সিটি করপোরেশনের মেয়র শেখ ফজলে নূর তাপস প্রধানমন্ত্রী শেখ হাসিনার ভাতিজা। গণমাধ্যমে দেখেছিলাম শেখ পরিবারের ৫৭ না ৫৮ জন সদস্য বিভিন্ন জায়গায় শেখ হাসিনার মনোনীত জনপ্রতিনিধি। খুলনা, বাগেরহাটে তার আরেক ভাতিজার রাজত্ব। মাদারীপুর, ফরিদপুর যাবেন, সেখানে দেখবেন তার আরেক ভাতিজাকে জমিদারি দিয়েছে। এভাবে সারা দেশে তাদের রাজত্ব চলছে। শেখ হাসিনার রাজতন্ত্র প্রতিষ্ঠিত হয়েছে। তাদের বিরুদ্ধাচরণ করার সাহস কারও নেই। কেউ প্রতিবাদ করলেই তাদের বিরুদ্ধে ডিজিটাল বা সাইবার আইনে মামলা করা হয়।’
বিএনপির এ সিনিয়র নেতা বলেন, ‘রাষ্ট্রশক্তিকে প্রধানমন্ত্রী শেখ হাসিনার পেশিশক্তিতে পরিণত করে ডামি সরকার মানুষের সব অধিকার কেড়ে নিয়েছে। জনগণ যে রাষ্ট্রের প্রধানমন্ত্রী বানাবে, রাষ্ট্রপতি বানাবে, সে অধিকার কেড়ে নেওয়া হয়েছে। আজ পাঁচ কোটি শিক্ষিত যুবক বেকার, সেদিকে তাদের খেয়াল নেই। কাজের সুযোগ করে দেওয়ার কোনো উদ্যোগ নেই।’
এ সময় আরও উপস্থিত ছিলেন বিএনপি চেয়ারপারসনের বিশেষ সহকারী অ্যাডভোকেট শামসুর রহমান শিমুল বিশ্বাস, কৃষক দলের হাসান জাফির তুহিন, শহীদুল ইসলাম বাবুল প্রমুখ।",72.51195063943648,77.0
20181715,473,অর্থনীতি,"

নিত্যপণ্যের সরবরাহ নিয়ে রাশিয়ার সাথে সমঝোতা স্মারক সই
","বাণিজ্য প্রতিমন্ত্রী আহসানুল ইসলাম টিটু বলেছেন, রাশিয়া বাংলাদেশের উন্নয়ন সহযোগী বন্ধুপ্রতীম রাষ্ট্র। রাশিয়ার সাথে হলুদ, মটর, ছোলা, মসুর ডাল ও সূর্যমুখী তেলের মতো নিত্যপণ্য সরবরাহের সমঝোতা স্মারক সই খাদ্য নিরাপত্তায় সহায়ক হবে বলে আশা প্রকাশ করেন তিনি।
প্রতিন্ত্রী আরো জানান, শুধু রাশিয়াই নয়, ভারত, মিয়ানমারের সাথে নিত্যপ্রয়োজনীয় পণ্য নিয়ে চুক্তি প্রক্রিয়াধীন আছে।
রোববার (১০ মার্চ) সচিবালয়ে বাণিজ্য মন্ত্রণালয়ের সভাকক্ষে সরকারি বিপণন সংস্থা ট্রেডিং করপোরেশন অব বাংলাদেশ (টিসিবি) এবং রুশ ফেডারেশনের কৃষি মন্ত্রণালয়ের আওতাধীন জেএসসি ফরেন ইকোনমিক কোঅপারেশন ‘প্রোডিন্টোর্গ’-এর মধ্যে সমঝোতা স্মারক স্বাক্ষর অনুষ্ঠানে বাণিজ্য প্রতিমন্ত্রী একথা বলেন।
তিনি আরো বলেন, বাণিজ্য মন্ত্রণালয় দেশের রফতানিযোগ্য পণ্যের বাজার সম্প্রসারণেও কাজ করছে।
এসময় ঢাকায় রুশ ফেডারেশনের রাষ্ট্রদূত আলেক্সান্ডার মান্টিস্কাই, বাণিজ্য মন্ত্রণালয়ের সিনিয়র সচিব তপন কান্তি ঘোষ প্রমুখ উপস্থিত ছিলেন।
রাশিয়ার পক্ষে ‘প্রোডিন্টোর্গ’র মহাপরিচালক এন্ড্রি গোলোভ্যানভো আর বাংলাদেশের পক্ষে টিসিবির চেয়ারম্যান ব্রিগেডিয়ার জেনারেল মো: আরিফুল হাসান সমঝোতা স্মারকে সই করেন।
সূত্র : বাসস
",72.40103049568154,78.0
20181524,446,অর্থনীতি,"

রমজান শুরুর তারিখ জানাল মালয়েশিয়া-ইন্দোনেশিয়া-ব্রুনাই
","এরই মধ্যে অস্ট্রেলিয়া ঘোষণা করেছে যে দেশটিতে শাবান মাস শেষ হবে আগামীকাল সোমবার (১১ মার্চ)। আর পবিত্র রমজান শুরু হবে আগামী মঙ্গলবার (১২ মার্চ) থেকে।
দেশটির গ্র্যান্ড মুফতি জানিয়েছেন, ‘সোমবার শাবান মাস শেষ হবে আর মঙ্গলবার শুরু হবে রোজা।’ ভৌগোলিক অবস্থান এবং আগে চাঁদ ওঠার কারণে অস্ট্রেলিয়া বিশ্বের প্রথম দেশ হিসেবে রোজার তারিখ ঘোষণা করে থাকে।
অস্ট্রেলিয়ার পর পরই এশিয়া ও মধ্যপ্রাচ্যের কয়েকটি দেশ রমজান মাস কবে শুরু হবে, সেই তারিখ ঘোষণা করেছে। ব্রুনাই জানিয়েছে, দেশটিতে প্রথম রমজান মঙ্গলবার (১২ মার্চ)। কারণ, সালতানাতের কোথাও রোববার সন্ধ্যায় নতুন চাঁদ দেখা যায়নি।
মালয়েশিয়ার আকাশেও রোববার পবিত্র রমজান মাসের চাঁদ দেখা যায়নি। এজন্য দেশটির জাতীয় চাঁদ দেখা কমিটি রমজানের প্রথম দিন হিসেবে মঙ্গলবারকে (১২ মার্চ) ঘোষণা করেছে।
জনসংখ্যার বিবেচনায় বিশ্বের সর্ববৃহৎ মুসলিম দেশ ইন্দোনেশিয়ায়ও প্রথম রমজান মঙ্গলবার (১২ মার্চ)। দেশটির ধর্ম মন্ত্রণালয় জানিয়েছে, সেই হিসেবে আগামীকাল সোমবার হচ্ছে শাবান মাসের ৩০তম দিন।
",72.40103049568154,78.0
20051710,214,রাজনীতি,প্রধানমন্ত্রীর প্রেস সচিবের মৃত্যুতে রাষ্ট্রপতির শোক,"প্রধানমন্ত্রীর প্রেস সচিব ইহসানুল করিমের মৃত্যুতে গভীর শোক প্রকাশ করেছেন রাষ্ট্রপতি মো. সাহাবুদ্দিন। রোববার রাতে রাষ্ট্রপতির প্রেস উইংয়ের পাঠানো এক শোকবার্তায় তিনি গভীর শোক প্রকাশ করেন।
শোকবার্তায় রাষ্ট্রপতি বলেন, ইহসানুল করিমের মৃত্যুতে দেশ একজন অভিজ্ঞ সাংবাদিক ও গণমাধ্যম ব্যক্তিত্ব এবং দক্ষ কর্মকর্তাকে হারাল। দেশে সাংবাদিকতায় ইহসানুল করিমের অবদান চিরস্মরণীয় হয়ে থাকবে।
রাষ্ট্রপতি তার আত্মার মাগফিরাত কামনা করেন ও পরিবারের প্রতি গভীর সমবেদনা জানান।
ইহসানুল করিম রাষ্ট্রপতির প্রেস সচিব হিসেবেও দায়িত্ব পালন করেন।
রাজধানীরবঙ্গবন্ধু শেখ মুজিব মেডিকেল বিশ্ববিদ্যালয়ে (বিএসএমএমইউ) চিকিৎসাধীন অবস্থায়রোববার মৃত্যু হয় ইহসানুল করিমের।
ইহসানুল করিমকে ২০১৫ সালের ১৫ জুন প্রধানমন্ত্রীর প্রেস সচিব হিসেবে এক বছরের জন্য চুক্তিভিত্তিক নিয়োগ দেওয়া হয়। তার নিয়োগের মেয়াদ ২০১৬ সালের ১৬ জুন তিন বছরের জন্য বাড়ানো হয়।
২০১৯ সালের ১৮ জুন আরও তিনবছর তার নিয়োগের মেয়াদ বাড়ানো হয়। সর্বশেষ ২০২২ সালের জুনে আরও একদফায় তার নিয়োগের মেয়াদ দুবছরের জন্যে বাড়ানো হয়।
প্রধানমন্ত্রীর প্রেস সচিব হিসেবে নিয়োগ পাওয়ার আগে, তিনি রাষ্ট্রপতির প্রেস সচিবের দায়িত্ব পালন করেন।এর আগে তিনি ২০০৯-২০১৩ সালে জাতীয় বার্তা সংস্থা বাংলাদেশ সংবাদ সংস্থার (বাসস) ব্যবস্থাপনা পরিচালক ও প্রধান সম্পাদকের দায়িত্ব পালন করেন।বাসসে তিনি ১৯৭২ সালে স্টাফ রিপোর্টার হিসেবে তার কর্মজীবন শুরু করেন।
ইহসানুল করিম তার দীর্ঘ সাংবাদিকতা জীবনে বিবিসি (ব্রিটিশ ব্রডকাস্টিং কর্পোরেশন) ও পিটিআই (প্রেস ট্রাস্ট অব ইন্ডিয়া)-সহ কয়েকটি বিদেশী সংবাদ মাধ্যমে বাংলাদেশের প্রতিনিধি হিসেবে কাজ করেন।",72.39852057991267,80.0
20051646,159,রাজনীতি,জামিন পেলেন বিএনপি নেতা মেজর হাফিজ,"রাজধানীর গুলশান থানার নাশকতা মামলায় জামিন পেয়েছেন বিএনপির ভাইস চেয়ারম্যান মেজর (অব.) মো. হাফিজ উদ্দিন আহমেদ। রোববার বিচারিক আদালতে জামিন পান তিনি। 
এদিকে মঙ্গলবার মেজর (অব.) হাফিজ এ মামলায় আত্মসমর্পণ করে জামিন আবেদন করলে তা নামঞ্জুর করে কারাগারে পাঠানোর নির্দেশ দেন ঢাকার মেট্রেপলিটন ম্যাজিস্ট্রেট রাজেশ চৌধুরী। 
এর আগে গত ১৪ ডিসেম্বর হাঁটুতে অস্ত্রোপচারের চিকিৎসার জন্য দুপুর আড়াইটার দিকে এয়ার ইন্ডিয়ার একটি ফ্লাইটে রাজধানীর শাহজালাল বিমানবন্দর ত্যাগ করেন মেজর (অব.) হাফিজ উদ্দিন আহমেদ।
ভারতে চিকিৎসাধীন থাকাবস্থায় গত ২৮ ডিসেম্বর আদালত তার ২১ মাসের কারাদণ্ড দেন। পাশাপাশি পাঁচ হাজার টাকা জরিমানা অনাদায়ে এক মাসের কারাদণ্ড দেন। পরে গত ৩ মার্চ ভারতে চিকিৎসা শেষে দেশে ফেরেন তিনি।
মামলার অভিযোগ থেকে জানা যায়, ২০১১ সালের ৪ জুন গুলশান থানাধীন মহাখালী ওয়ারলেছ গেট পানির ট্যাংকির সামনে রাস্তার উপর অবৈধ সমাবেশ থেকে পুলিশের কাজে বাধা দেন এবং তাদের আক্রমণ করেন। রাস্তার চলাচলরত গাড়ি ভাংচুর ও আগুন ধরিয়ে দেন।
২০১৪ সালের ২৯ এপ্রিল মামলাটি তদন্তের পর গুলশান থানার এসআই কামরুল হাসান তালুকদার আদালতে চার্জশিট দাখিল করেন। ২০২২ সালের ২৫ এপ্রিল এ মামালায় আসামিদের বিরুদ্ধে অভিযোগ গঠন করে বিচার শুরুর আদেশ দেন।
মামলাটির বিচার চালাকালীন সময়ে আদালত ১২ জন সাক্ষীর মধ্যে ৭ জনের সাক্ষ্য গ্রহণ করেছেন। গত ২৪ ডিসেম্বর যুক্তিতর্ক উপস্থাপন শেষে রায় ঘোষণার জন্য ২৮ ডিসেম্বর দিন ধার্য করেন আদালত।",72.39549577832537,81.0
20180529,325,অর্থনীতি,"

  পীরগাছায় আগুনে পুড়ল অসহায় বৃদ্ধার একমাত্র ঘরটি
","রংপুরের পীরগাছা উপজেলার ইটাকুমারী ইউনিয়নের সাতভিটা গ্রামের বৃদ্ধা সাকেরার (৬০) একমাত্র থাকার ঘরটি আগুনে পুড়ে গেছে। গত শুক্রবার বিকেলে এই অগ্নিকাণ্ডের ঘটনাটি ঘটে। এ সময় স্থানীয়রা ছুটে এসে আগুন নিয়ন্ত্রণে আনে। আগুন লাগার প্রকৃত কারণ জানা যায়নি । সব মিলে বৃদ্ধার এক থেকে দেড় লাখ টাকার ক্ষয়ক্ষতি হয়েছে বলে এলাকাবাসী জানান।
 
",72.26793922584027,82.0
20046647,64,রাজনীতি,কারামুক্ত হলেন বিএনপি নেতা মেজর হাফিজ,"জামিনে কারাগার থেকে মুক্তি পেয়েছেন বিএনপির ভাইস চেয়ারম্যান মেজর (অব.) হাফিজ উদ্দিন আহমেদ বীরবিক্রম। রোববার সন্ধ্যা ৭টার দিকে কেরানীগঞ্জ কেন্দ্রীয় কারাগার থেকে তিনি মুক্তি পান বলে জানিয়েছেন বিএনপির মিডিয়া সেলের সদস্য শায়রুল কবির খান।
মুক্তির আগে সকালে রাজধানীর গুলশান থানার নাশকতা মামলায় বিচারিক আদালতে জামিন পান মেজর হাফিজ। এদিকে গত মঙ্গলবার মেজর (অব.) হাফিজ এ মামলায় আত্মসমর্পণ করে জামিন আবেদন করলে তা নামঞ্জুর করে কারাগারে পাঠানোর নির্দেশ দেন ঢাকার মেট্রোপলিটন ম্যাজিস্ট্রেট রাজেশ চৌধুরী।
গত ১৪ ডিসেম্বর হাঁটুতে অস্ত্রোপচারের চিকিৎসার জন্য দুপুর আড়াইটার দিকে এয়ার ইন্ডিয়ার একটি ফ্লাইটে রাজধানীর শাহজালাল বিমানবন্দর ত্যাগ করেন মেজর (অব.) হাফিজ উদ্দিন আহমেদ। ভারতে চিকিৎসাধীন থাকাবস্থায় গত ২৮ ডিসেম্বর আদালত তার ২১ মাসের কারাদণ্ড দেন। পাশাপাশি পাঁচ হাজার টাকা জরিমানা অনাদায়ে এক মাসের কারাদণ্ড দেন। পরে গত ৩ মার্চ ভারতে চিকিৎসা শেষে দেশে ফিরেন তিনি।
মামলার অভিযোগ থেকে জানা যায়, ২০১১ সালের ৪ জুন গুলশান থানাধীন মহাখালী ওয়ারলেছ গেট পানির ট্যাংকির সামনে রাস্তার উপর অবৈধ সমাবেশ থেকে পুলিশের কাজে বাধা দেন এবং তাদের আক্রমণ করেন। রাস্তার চলাচলরত গাড়ি ভাংচুর ও আগুন ধরিয়ে দেন।
২০১৪ সালের ২৯ এপ্রিল মামলাটি তদন্তের পর গুলশান থানার এসআই কামরুল হাসান তালুকদার আদালতে চার্জশিট দাখিল করেন। ২০২২ সালের ২৫ এপ্রিল এ মামলায় আসামিদের বিরুদ্ধে অভিযোগ গঠন করে বিচার শুরুর আদেশ দেন।মামলাটির বিচার চলাকালীন সময়ে আদালত ১২ জন সাক্ষীর মধ্যে ৭ জনের সাক্ষ্য গ্রহণ করেছেন। গত ২৪ ডিসেম্বর যুক্তিতর্ক উপস্থাপন শেষে রায় ঘোষণার জন্য ২৮ ডিসেম্বর দিন ধার্য করেন আদালত।",72.0725113463155,83.0
20180650,338,আইন,"

মুরাদনগরে শিশু হত্যা মামলায় ৩ জনের মৃত্যুদণ্ড, ১ জনের যাবজ্জীবন
","কুমিল্লার মুরাদনগর উপজেলায় শিশু আব্দুর রহমানকে (৪) অপহরণ করে হত্যার দায়ে তিনজনকে মৃত্যুদণ্ড ও একজনকে যাবজ্জীবন কারাদণ্ড দিয়েছেন আদালত। গত বৃস্পতিবার (৭ মার্চ) বিকেলে কুমিল্লা জেলা অপরাধ দমন ট্রাইব্যুনাল ও বিশেষ দায়রা জজের বিচারক মরিয়ম-মুন-মুঞ্জুরী এ রায় দেন। ফাঁসির দণ্ডপ্রাপ্তরা হলো, মুরাদনগর উপজেলার বোড়ারচর গ্রামের বাতেনবেপারির ছেলে ময়নাল হোসেন (৩৩), একই গ্রামের আবু মুসার ছেলে নাজমুল হাসান (৩০) ও ছালামত খানের ছেলে শাহিন খান (২০)। এ মামলায় যাবজ্জীবন কারাদণ্ড প্রাপ্ত আসামি হলো, মজিবুর রহমানের ছেলে রবিউল হাসান (৩৪)। জানা যায়, ২০২১ সালের ২১ ফেব্রুয়ারি রাতে উপজেলার জাহাপুর ইউনিয়নের গাংগাটিয়া গ্রামের নিজ বাড়ি থেকে শিশু আব্দুর রহমানকে অপহরণ করে তার ফুপা নাজমুল হাছান ও তার সহযোগীরা। পরে শিশুটির ওমান প্রবাসী বাবা ফারুক মিয়ার কাছে মুক্তিপণ হিসেবে ৩০ লাখ টাকা দাবি করা হয়। পরে আব্দুর রহমানের বাবা অজ্ঞাতদের আসামি করে মুরাদনগর থানায় অভিযোগ দায়ের করেন। মামলার তদন্তকারী মুরাদনগর থানার তৎকালীন এসআই হামিদুল ইসলাম জানান, অপহরণের ৩৮ দিন পর আসামিরা শিশুটিকে শ্বাসরোধে হত্যার পর মাটিতে পুঁতে রাখে। নিহত শিশু আব্দুর রহমানের মা শাহিনুর বেগম বলেন, ছেলেকে আর ফিরে পাব না, এ রায়ে আমার ছেলের আত্মা শান্তি পাবে। আমরা চাই এ রায় যেন দ্রুত কার্যকর করা হয়।এ বিষয়ে রাষ্ট্রপক্ষের পিপি অ্যাডভোকেট মোবারক হোসেন বলেন, আশা করছি মহামান্য হাইকোর্ট এ রায় বহাল রেখে দ্রুত কার্যকর করবেন।
",72.04664032468611,84.0
20181605,459,রাজনীতি,"

প্রধানমন্ত্রীর প্রেস সচিব ইহসানুল করিমের ইন্তেকাল
","বঙ্গবন্ধু শেখ মুজিব মেডিক্যাল বিশ্ববিদ্যালয়ে চিকিৎসাধীন অবস্থায় প্রধানমন্ত্রীর প্রেস সচিব ইহসানুল করিম ইন্তেকাল করেছেন। ইন্না লিল্লাহি ওয়া ইন্না ইলাইহি রাজিউন।
রোবার (১০ মার্চ) রাত ৮টার দিকে তিনি মারা যান।
এদিকে প্রধানমন্ত্রীর প্রেস উইং থেকে পাঠানো এক বার্তায় জানানো হয়েছে, প্রেস সচিব ইহসানুল করিমের মৃত্যুতে গভীর শোক ও দুঃখ প্রকাশ করেন প্রধানমন্ত্রী শেখ হাসিনা।
ইহসানুল করিমের জন্ম ১৯৫১ সালের ৫ জানুয়ারি। প্রধানমন্ত্রীর প্রেস সচিব হিসেবে নিয়োগ পাওয়ার আগে তিনি রাষ্ট্রপতির প্রেস সচিব এবং বাংলাদেশ সংবাদ সংস্থার ব্যবস্থাপনা পরিচালক ও প্রধান সম্পাদকের দায়িত্বে ছিলেন।
১৯৭২ সালে বাংলাদেশ সংবাদ সংস্থায় নিজস্ব প্রতিবেদক হিসেবে কর্মজীবন শুরু করেন ইহসানুল করিম। পরে তিনি বাসসের বিভিন্ন পদে কর্মরত ছিলেন। ১৯৯৭ থেকে ২০০১ সাল পর্যন্ত তিনি ভারতের নয়া দিল্লিতে সংস্থাটির ব্যুরো প্রধান ছিলেন। এছাড়াও আন্তর্জাতিক সংবাদ সংস্থা বিবিসি, ভারতের পিটিআই, দ্য স্ট্যাটমেন্ট ও ইন্ডিয়া টুডেসহ বিভিন্ন পত্রিকায় বাংলাদেশী প্রতিবেদক হিসেবে সাংবাদিকতা করেছেন।
২০১৩ সালের ১২ ফেব্রুয়ারি বাসসের প্রধান সম্পাদক ও ব্যবস্থাপনা পরিচালক হিসেবে চার বছর দায়িত্ব পালনের পর অবসরে যান ইহসানুল করিম। একই বছরের ২০ মে বাংলাদেশের জনপ্রশাসন মন্ত্রণালয় তাকে রাষ্ট্রপতি আবদুল হামিদের প্রেস সচিব হিসেবে নিয়োগ দেয়। ২১ মে তিনি প্রেস সচিব হিসেবে রাষ্ট্রপতির কার্যালয়ে দায়িত্ব গ্রহণ করেন এবং ২০১৫ সালের জুন পর্যন্ত দায়িত্ব পালন করেন।
২০১৫ সালের ১৫ জুন তাকে প্রধানমন্ত্রী শেখ হাসিনার প্রেস সচিব হিসেবে এক বছরের জন্য নিয়োগ দেয়া হয়। পরবর্তীতে তার চুক্তির মেয়াদ দুই বার তিন বছর করে বাড়ানো হয়।
সবশেষ ২০২২ সালের ১৯ জুন প্রধানমন্ত্রীর প্রেস সচিব পদে আরো দুই বছরের জন্য চুক্তিভিত্তিক নিয়োগ পান ইহসানুল করিম। তিনি ২০১৫ সাল থেকে সচিব পদমর্যাদায় প্রধানমন্ত্রীর প্রেস সচিব হিসেবে কাজ করছিলেন।
",72.0129388491614,85.0
20181529,447,শিক্ষা,"

রমজানে শিক্ষাপ্রতিষ্ঠান বন্ধ রাখতে হাইকোর্টের নির্দেশনা, যা জানালো শিক্ষা মন্ত্রণালয়
","আসন্ন রমজানে দেশের সব শিক্ষাপ্রতিষ্ঠান বন্ধ রাখার নির্দেশনা দিয়েছেন হাইকোর্ট। তবে রায়ের কপি পাওয়ার পর রাষ্ট্রের প্রধান আইন কর্মকর্তার সাথে আলোচনা করে এ বিষয়ে সিদ্ধান্ত চূড়ান্ত করা হবে বলে জানিয়েছে শিক্ষা মন্ত্রণালয়।
রোববার (১০ মার্চ) সন্ধ্যায় শিক্ষা মন্ত্রণালয়ের জনসংযোগ কর্মকর্তা এম এ খায়েরের পাঠানো সংবাদ বিজ্ঞপ্তিতে এ তথ্য জানানো হয়।
এতে বলা হয়েছে, রমজানে শিক্ষাপ্রতিষ্ঠান বন্ধ রাখার বিষয়ে হাইকোর্টের আদেশের পরিপ্রেক্ষিতে সরকারের অবস্থান হলো- আমরা এখনো রায়ের কপি হাতে পাইনি। সেটি পেলে অ্যাটর্নি জেনারেলের সাথে কথা বলে সিদ্ধান্ত নেয়া হবে।
এর আগে, রমজানে প্রাথমিক ও মাধ্যমিক বিদ্যালয় খোলা রাখার সিদ্ধান্ত নিয়ে জারি করা পৃথক দুটি প্রজ্ঞাপন স্থগিত করেছেন হাইকোর্ট। ফলে পুরো রমজানে দেশের সব প্রাথমিক ও মাধ্যমিক বিদ্যালয় বন্ধ থাকবে।
এ সংক্রান্ত এক রিটের প্রাথমিক শুনানি নিয়ে রোববার (১০ মার্চ) বিচারপতি কে এম কামরুল কাদের ও বিচারপতি খিজির হায়াতের সমন্বয়ে গঠিত হাইকোর্ট বেঞ্চ রুলসহ এ আদেশ দেন।
তার আগে রমজানে প্রাথমিক বিদ্যালয় ১০ দিন এবং মাধ্যমিক বিদ্যালয় ১৫ দিন খোলা রেখে সরকারে সংশ্লিষ্ট মন্ত্রণালয় পৃথক দুটি প্রজ্ঞাপন জারি করে।
",72.0093903760234,86.0
20180742,349,শিক্ষা,"

 ব্রেইল পদ্ধতির নতুন বই পেয়ে খুশি দৃষ্টিপ্রতিবন্ধী এতিম মাদরাসার শিক্ষার্থীরা
","ব্রেইল পদ্ধতির নতুন বই পেয়ে খুশি মদিনাতুল উলুম দৃষ্টিপ্রতিবন্ধী এতিমখানা মাদরাসার শিক্ষার্থীরা। বই পড়া থেকে দৃষ্টিপ্রতিবন্ধী শিক্ষার্থীরা বঞ্চিত না হয় এই লক্ষ্য নিয়ে অমর একুশে বইমেলায় যায় মদিনাতুল উলুম দৃষ্টিপ্রতিবন্ধী এতিমখানা মাদরাসার শিক্ষার্থীরা। তাদের উদ্দেশ্য বই পড়ার আনন্দ থেকে বঞ্চিত হবে না। আর তাদের এই আনন্দকে ধরে রাখতে দৃষ্টিপ্রতিবন্ধীদের হাতে ব্রেইল পদ্ধতির নতুন বই তুলে দেন যুবলীগের কেন্দ্রীয় কমিটির সাধারণ সম্পাদক মাইনুল হোসেন খান নিখিল। রাজধানীর যাত্রাবাড়ী কোনাপাড়া ডিএসসিসি ৬৫ নং ওর্য়াড আদর্শবাগ এলাকার মদিনাতুল উলুম দৃষ্টিপ্রতিবন্ধী মাদরাসার অন্ধ শিক্ষার্থীদের হাতে এসব বই তুলে দেয়া হয়।‘স্পর্শ’ প্রকাশনার এসব বই উপহার দেয়ার আয়োজন করেছিল বাংলাদেশ ছাত্রলীগ। এ সময় উপস্থিত ছিলেন মদিনাতুল উলুম দৃষ্টিপ্রতিবন্ধী এতিমখানা মাদরাসার প্রতিষ্ঠাতা পরিচালক আলহাজ হাফেজ মাওলানা আবুল কালাম আজাদ, অন্ধদের শিক্ষক- অন্ধ হাফেজ হারুনুর রশিদ, নাজিম এ তালিমাত- হাফেজ রফিকুল ইসলাম, নূরানী শিক্ষক হেদায়েতুল্লাহ, হাফেজ ফেরদাউস, অন্ধ হাফেজ আব্দুল্লাহসহ মদিনাতুল উলুম দৃষ্টিপ্রতিবন্ধী এতিমখানা মাদরাসার শিক্ষার্থীরা।২০০৯ সালে যাত্রা শুরু করে এরই মধ্যে ব্রেইল পদ্ধতিতে ১৯টি বই প্রকাশ করেছে স্পর্শ প্রকাশনী। বিজ্ঞপ্তি।
 
",72.00031597126151,87.0
20046636,53,রাজনীতি,প্রধানমন্ত্রীর প্রেস সচিব ইহসানুল করিমের ইন্তেকাল,"প্রধানমন্ত্রীর প্রেস সচিব ইহসানুল করিম ইন্তেকাল করেছেন। রোববার সন্ধ্যার পর বঙ্গবন্ধু শেখ মুজিব মেডিকেল বিশ্ববিদ্যালয় হাসপাতালে চিকিৎসাধীন অবস্থায় তিনি শেষ নিঃশ্বাস ত্যাগ করেন। (ইন্না লিল্লাহি ওয়া ইন্না ইলাইহি রাজিউন)।প্রধানমন্ত্রীর উপ প্রেস সচিব ইমরুল কায়েস এ তথ্য জানিয়েছেন।ইহসানুল করিমের মৃত্যুতে গভীর শোক প্রকাশ করেছেন প্রধানমন্ত্রী শেখ হাসিনা।
ইহসানুল করিম ১৯৭২ সালে বাংলাদেশ সংবাদ সংস্থায় নিজস্ব প্রতিবেদক হিসেবে কর্মজীবন শুরু করেন। পরে তিনি সংবাদ সংস্থাটির বিভিন্ন পদে কর্মরত ছিলেন। ১৯৯৭ থেকে ২০০১ সাল পর্যন্ত তিনি ভারতের নয়া দিল্লিতে সংস্থাটির ব্যুরো প্রধান ছিলেন। এছাড়াও তিনি আন্তর্জাতিক সংবাদ সংস্থা বিবিসি, পিটিআই এবং ইন্ডিয়া টুডেসহ বিভিন্ন পত্রিকায় কাজ করেন। ২০১৩ সালের ১২ই ফেব্রুয়ারি বাসসের প্রধান সম্পাদক ও ব্যবস্থাপনা পরিচালক হিসেবে চার বছর দায়িত্ব পালনের পর অবসর গ্রহণ করেন। তিনি বাসস থেকে অবসর গ্রহণের পর একই বছরের ২০শে মে বাংলাদেশের জনপ্রশাসন মন্ত্রণালয় তাকে প্রেসিডেন্ট আবদুল হামিদের প্রেস সচিব হিসেবে নিয়োগ প্রদান করে। ২০১৫ সালের জুন পর্যন্ত এই দায়িত্ব পালন করেন। ২০১৫ সালের ১৫ই জুন তাকে প্রধানমন্ত্রী শেখ হাসিনার প্রেস সচিব হিসেবে প্রথমে এক বছরের জন্য নিয়োগ প্রদান করা হয়।বিজ্ঞাপনপরবর্তীতে তার চুক্তির মেয়াদ দুই বার- তিন বছর করে বাড়ানো হয়।",71.99084170345836,88.0
20173838,287,শিক্ষা,"

 আর্মি মেডিক্যাল কোর ও আর্মি ডেন্টাল কোরের অধিনায়ক সম্মেলন অনুষ্ঠিত
","আর্মি মেডিক্যাল কোর সেন্টার এন্ড স্কুল, শহীদ সালাহউদ্দিন সেনানিবাসে আর্মি মেডিক্যাল কোর, আর্মি ডেন্টাল কোর ও আর্মড ফোর্সেস নার্সিং সার্ভিসের বার্ষিক অধিনায়ক সম্মেলন-২০২৪ এবং পঞ্চম কোর পুনর্মিলনী গতকাল অনুষ্ঠিত হয়। অনুষ্ঠানে প্রধান অতিথি ছিলেন সেনাবাহিনী প্রধান জেনারেল এস এম শফিউদ্দিন আহমেদ। সেনাবাহিনী প্রধান আর্মি মেডিক্যাল কোর সেন্টার অ্যান্ড স্কুলে পৌঁছলে তাকে অভ্যর্থনা জানান জেনারেল অফিসার কমান্ডিং আর্মি ট্রেনিং অ্যান্ড ডকট্রিন কমান্ড; মহাপরিচালক, সামরিক চিকিৎসা সার্ভিস মহাপরিদফতর; জেনারেল অফিসার কমান্ডিং (জিওসি) ১৯ পদাতিক ডিভিশন ও এরিয়া কমান্ডার ঘাটাইল এরিয়া এবং কমান্ড্যান্ট, আর্মি মেডিক্যাল কোর সেন্টার অ্যান্ড স্কুল। এ সময় আর্মি মেডিক্যাল কোর সেন্টার অ্যান্ড স্কুলের প্যারেড গ্রাউন্ডে আর্মি মেডিক্যাল কোরের একদল চৌকস সেনাসদস্য প্রধান অতিথিকে মনোমুগ্ধকর কোর পুনর্মিলনী কুচকাওয়াজ প্রদর্শন করে।
এরপর সেনাবাহিনী প্রধান বার্ষিক অধিনায়ক সম্মেলনে উপস্থিত আর্মি মেডিক্যাল কোর ও আর্মি ডেন্টাল কোরের ইউনিটগুলোর অধিনায়ক ও অন্য কর্মকর্তাদের উদ্দেশে উদ্বোধনী বক্তব্য রাখেন- এবং আর্মি মেডিক্যাল কোর ও ডেন্টাল কোরের উন্নয়ন, পেশাগত দক্ষতা বৃদ্ধি ও দেশে-বিদেশে পরিচালিত কার্যক্রম বিষয়ে মতবিনিময় করেন। তিনি আর্মি মেডিক্যাল কোর ও ডেন্টাল কোরের গৌরবোজ্জ্বল ঐতিহ্য, দেশমাতৃকার সেবায় এই কোরের অবদানের কথা স্মরণ করেন এবং আধুনিক ও যুগোপযোগী প্রশিক্ষণের মাধ্যমে একবিংশ শতাব্দীর চ্যালেঞ্জ মোকাবেলায় সদা প্রস্তুত থাকতে এই কোরের সব সদস্যের প্রতি আহ্বান জানান।
পরে সেনাবাহিনী প্রধান আর্মি মেডিক্যাল কোর সেন্টার অ্যান্ড স্কুলে অবস্থিত শহীদদের স্মৃতির স্মরণে স্থাপিত স্মৃতিস্তম্ভ ‘বিজয় চেতনা’ এ পুষ্পস্তবক অর্পণ করেন। আর্মি মেডিক্যাল কোর ও ডেন্টাল কোরের বার্ষিক অধিনায়ক সম্মেলনে সেনাপ্রধানের উপস্থিতিতে এই কোরের সদস্যদের মধ্যে নতুন উদ্দীপনা সৃষ্টি এবং কোরের প্রতিটি সদস্যের মধ্যে আগামী দিনে দেশসেবার অনন্য দৃষ্টান্ত স্থাপনের প্রত্যয় পুনর্ব্যক্ত হয়েছে।অনুষ্ঠানে জেনারেল অফিসার কমান্ডিং আর্মি ট্রেনিং অ্যান্ড ডকট্রিন কমান্ড, সেনাবাহিনীর কোয়ার্টার মাস্টার জেনারেল, মহাপরিচালক সামরিক চিকিৎসা সার্ভিস মহাপরিদফতর, জেনারেল অফিসার কমান্ডিং (জিওসি) ১৯ পদাতিক ডিভিশন ও এরিয়া কমান্ডার ঘাটাইল এরিয়া, কমান্ড্যান্ট আর্মি মেডিক্যাল কোর সেন্টার অ্যান্ড স্কুল, জ্যেষ্ঠ অফিসাররা ও অন্য অফিসাররা, বীর মুক্তিযোদ্ধা অফিসার, অবসরপ্রাপ্ত অফিসার, অসামরিক কর্মকর্তারা, শহীদ পরিবারের সদস্যরা, জেসিও ও অন্যান্য পদবির সেনাসদস্যরা এবং গণমাধ্যম ব্যক্তিরা উপস্থিত ছিলেন। আইএসপিআর।
",71.71424842276777,89.0
20046679,96,রাজনীতি,দ্রব্যমূল্যে নিয়ন্ত্রণের দাবিতে রাজধানীতে জামায়াতের বিক্ষোভ,"দ্রব্যমূল্য নিয়ন্ত্রণ, অশ্লিলতা, বেহায়াপনা ও নগ্নতা বন্ধের দাবিতে রাজধানীতে বিক্ষোভ মিছিল করেছে ঢাকা মহানগর উত্তর জামায়াত। রোববার মিরপুর-১নং গোল চত্তর থেকে শুরু হয়ে নগরীর বিভিন্ন সড়ক প্রদক্ষিণ করে টেকনিক্যাল গিয়ে তাদের এই মিছিলটি শেষ হয়।
মিছিল শেষে এক পথসভায় ঢাকা মহানগর উত্তরের সেক্রেটারি ড.মুহাম্মদ রেজাউল করিম বলেন, সরকারকে জনগণ ভোট দেয়নি বলেই তারা জনগণকে না খেয়ে মারার জন্যই এই রমজান মাসে পরিকল্পিতভাবে দ্রব্যমূল্যের ঊর্ধ্বগতি ঘটিয়েছে। সরকারের মন্ত্রীরা খেজুরের পরিবর্তে বরই দিয়ে ইফতারের কথা বলে জনগণের সাথে নির্মম তামাশায় লিপ্ত হয়েছেন। তাই এসব গণধিকৃত, অথর্ব ও অবৈধ মন্ত্রীদের অবিলম্বে পদত্যাগ করতে হবে। কারণ দেশের ৯৬ শতাংশ জনগণ এই সরকারকে না বলে দিয়েছে।
তিনি বলেন, সরকার অবৈধ ক্ষমতালিপ্সা চরিতার্থ করার জন্যই দেশকে অপরাধ ও অপরাধীদের অবাধ বিচরণ ক্ষেত্রে পরিণত করেছে। তারা জাহাঙ্গীর নগর বিশ্ববিদ্যালয় ও সিলেটসহ পুরো দেশকে নারী নির্যাতনের অভয়ারণ্যে পরিণত করে জাতিকে কওমে লুতের উত্তরসূরি বানানোর গভীর ষড়যন্ত্রে লিপ্ত হয়েছে।
এসময় আরও উপস্থিত ছিলেন উত্তরের সহকারি সেক্রেটারি মাহফুজুর রহমান, নাজিম উদ্দীন মোল্লা, ডা. ফখরুদ্দীন মানিক, কর্মপরিষদ সদস্য জিয়াউল হাসান, ইয়াছিন আরাফাত, মাওলানা মুহিব্বুল্লাহ, মুহাম্মদ জামাল উদ্দীন, কর্মপরিষদ সদস্য মু. আতাউর রহমান সরকার, নাসির উদ্দীন, ছাত্রনেতা সালাহ উদ্দীন, আসাদুজ্জামান প্রমুখ।",71.62982634436392,90.0
20046603,20,রাজনীতি,কলমাকান্দায় প্রতিপক্ষের অস্ত্রের আঘাতে নিহত ১,"নেত্রকোনার কলমাকান্দা উপজেলায় পূর্ব শত্রুতার জেরে প্রতিপক্ষের ধারালো অস্ত্রের আঘাতে কামরুজ্জামান (৫০) নামে একজনের মৃত্যু হয়েছে। শুক্রবার সন্ধ্যায় উপজেলার খারনৈ ইউনিয়নের বাউসাম বাজারে এ ঘটনা ঘটে। তিনি উপজেলার বাউশাম রুদ্রনগর গ্রামের খন্দকার আবু সিদ্দীকের ছেলে।
সূত্রে জানা গেছে, কামরুজ্জামানের সঙ্গে একই এলাকার আবুল হোসেন ও তার ছেলেদের সঙ্গে পূর্বের বিরোধ ছিল। পূর্বের বিরোধে তার ভাই মারা যায়। তাই প্রতিশোধ নিতে শুক্রবার সন্ধ্যায় বাউসাম বাজারে কামরুজ্জামনকে একা পেয়ে আবুল হোসেনের লোকজন হঠাৎ হামলা চালায়। পরে স্থানীয়রা গুরুতর আহত অবস্থায় তাকে উদ্ধার করে উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক মৃত ঘোষণা করেন। কামরুজ্জামানের বড় ছেলে জানায়, আবুল হোসেনের ছেলে শাহীন ও তার ভাইয়েরা আমার বাবাকে একা পেয়ে মারছিল। আমি বাঁচাতে গেলে ওরা আমাকেও মেরে রক্তাক্ত করে। কলমাকান্দা থানার ওসি মোহাম্মদ লুৎফল হক জানান, খবর পেয়ে ঘটনাস্থল ও হাসপাতালে পুলিশ পাঠিয়েছি। মৃতদেহ মর্গে প্রেরণ করা হয়েছে।বিজ্ঞাপনএ ঘটনায় দু’জনকে আটক করা হয়েছে।",71.41476183033949,91.0
20181497,444,আইন,"

আশুলিয়ায় ‘পুলিশ কর্মকর্তার স্ত্রী’র দাপটে অতিষ্ঠ এলাকাবাসী
","ঢাকার আশুলিয়া থানাধীন গাজীরচট এলাকায় একজন সুনামধন্য পুলিশ কর্মকর্তার স্ত্রী হিসেবে মিথ্যা পরিচয়ে এক নারীর আধিপত্য বিস্তার ও দাপটের প্রভাবে অতিষ্ঠ হয়ে পড়েছে এলাকাবাসী। একাধিক বিয়ে বানিজ্যসহ এলাকায় জনপ্রতিনিধি হওয়ার চেষ্টায় আধিপত্য বিস্তার করে সাধারণ মানুষকে অত্যাচারের অভিযোগ করেন এলাকাবাসী।
এ বিষয়ে আশুলিয়া থানায় প্রতিকার চেয়ে একটি অভিযোগ করেন ভুক্তভোগী এ আর মন্টু ।
অভিযুক্ত সালমা আক্তার (৪৫) ঢাকা জেলার আশুলিয়া থানার মধ্যে গাজীরচট এলাকার পিকআপড্রাইভার মো: শাহাজান মিয়ার মেয়ে।
ভুক্তভোগী এ আর মন্টু জানান, তার নিজের আয়ের উৎস না থাকলেও, কয়েক ডজন বিবাহের মধ্যে দিয়ে তিনি কোটিপতি বনে যায়। আশুলিয়ার গাজিরচট, ডিওএসএস ও ঢাকার শান্তিবাগ এলাকায় বেশ কয়েকটি আলিশান ফ্লাট বাড়ির মালিকসহ বিপুল বিত্ত বৈভবের মালিক হয়েছেন তিনি। গত দুই যুগ আগে কাঠগড়া এলাকায় মো: হান্নানের সাথে বিবাহ হয় সালমার, সে ঘরে দু’টি সন্তান থাকা অবস্থায় স্বামীর সকল সম্পত্তি হাতিয়ে নিয়ে তাকে তালাক দেয়। এরপর ধামরাই এলাকায় দ্বিতীয় বিয়ে করে সালমা আক্তার। কিছুকাল পরে সে ঘরে এক মেয়ে থাকা অবস্থায় তাকে তালাক দিয়ে অস্ট্রেলিয়া প্রবাসী মনিরকে বিয়ে করে। এর কিছুকাল পরে কাতার প্রবাসী ওবায়দুর রহমানকে বিয়ে করে সালমা। এছাড়াও ভিডিও কলের মাধ্যমেও একাধিক বিবাহ করেন তিনি। বিগত সকল স্বামী তালাকের সাথে সাথে তাদের অর্থ সম্পদ, জমি- ফ্লাট প্রতারণার মাধ্যমে হাতিয়ে নেয় সালমা এবং তার হাতে আসে বিশাল পরিমাণ সম্পদ ও কালো টাকার পাহাড়। তার কিছুকাল পর এক পুলিশ কর্মকর্তাকে বিয়ের দাবি করে সালমা, মূলত এর পর থেকেই তিনি ক্ষমতার লোভে বেপরোয়া হয়ে উঠে। তার রাজনৈতিক কোনো পদ পদবি না থাকলেও, কালো টাকার গরমে তিনি এখন জনপ্রতিনিধি হওয়ার নেশায় বড় বড় রাজনৈতিক ক্ষমতাধর ব্যক্তিদের ছবি ও পরিচয় ব্যবহার করেন।
স্থানীয়রা জানান, সালমা ওই পুলিশ কর্মকর্তার প্রভাব খাটিয়ে একের পর এক আধিপত্য বিস্তার করে প্রতিবেশীদের ভয়ভীতি প্রদর্শন ও মামলায় জড়ানোর হুমকি দিয়ে এলাকার মানুষদের হয়রানীর মাধ্যমে জিম্মি করতে চাইছে। এসব ঘটনায় এলাকার মানুষেরা সরাসরি তার বিরুদ্ধে মুখ খুলতে সাহস পায় না। ভুক্তভোগীরা ওই ভয়ংকর নারীর কবল থেকে দেশ এবং সমাজকে বাচাঁতে প্রশাসন ও দুর্নীতি দমন কমিশনের হস্তক্ষেপ কামনা করেছেন।
এ বিষয়ে অভিযুক্ত সালমা আক্তার তার বিরুদ্ধে আনীত অভিযোগ অস্বীকার করে বলেন, আমার সমাজের প্রতি একটা দায়বদ্ধতা আছে। আমার বিরুদ্ধে যারা অভিযোগ করেছে তারাই এলাকায় অশান্তি সৃষ্টি করে। মোটরবাইকে বিকট শব্দের সাইলেন্সার লাগিয়ে মানুষকে ভয় দেখায়, শব্দ দূষণে পরিবেশ নষ্ট করে। আমি কাউকে হুমকি বা ভয়ভীতি এবং অযথা হয়রানি করেছি, পুলিশের প্রভাব খাটিয়েছি এ অভিযোগও ভিত্তিহীন। এদিকে স্বামী দাবি করা সেই পুলিশ কর্মকর্তার কাছে জানতে চাইলে তিনি জানান,‘এ এলাকায় আমার কোনো স্ত্রী নেই, ওই নারী আপনাদের মিথ্যা কথা বলেছে। কেউ যদি কারো নাম ব্যবহার করে অপরাধ করে, তবে সে নিজেই অপরাধী। দয়া করে আমাকে এসবের ভেতরে টানবেন না। সে অপরাধ করলে আপনারা তার বিরুদ্ধে লেখালেখি করেন। আমার সাথে তার কোনো সম্পর্ক নাই ফলে তার দ্বায়িত্ব আমি নিব না। অপরাধ যে করবে তার দ্বায়ভার সে নিবে, আইন আইনের গতিতে চলবে।’
এ বিষয়ে অভিযোগের তদন্তকারী কর্মকর্তা আশুলিয়া থানার উপ-পরিদর্শক (এসআই) জোহাব আলী বলেন, এ ঘটনায় লিখিত অভিযোগ পেয়েছি এবং তদন্ত চলছে। তদন্ত শেষে আইনানুগ ব্যবস্থা গ্রহণ করা হবে।
 
",71.36781075361806,92.0
20181192,403,শিক্ষা,"

রাবিতে বিলম্বে যাওয়া পরীক্ষার্থীর সংখ্যা ও অন্যান্য প্রশ্ন নিয়ে যা বলছে কর্তৃপক্ষ
","রাজশাহী বিশ্ববিদ্যালয়ে (রাবি) ভর্তি পরীক্ষায় অংশ নিতে নির্ধারিত সময়ে ট্রেনে উঠেও গন্তব্যে পৌঁছাতে যে অনিশ্চয়তা তৈরি হয়েছিল ৫ মার্চ, তার মূল কারণ ছিল রেললাইনের ত্রুটিজনিত কারণে আগের রাতে ট্রেনটির ঢাকায় আসতে বিলম্ব হওয়া এবং যাত্রার দিন ইঞ্জিনে হঠাৎ ত্রুটি দেখা দেয়া। বাংলাদেশের রেল কর্তৃপক্ষ এমনটা জানিয়েছে।
রাবি কর্তৃপক্ষ জানিয়েছে, ট্রেনে রাজশাহী পৌঁছানোর পর কেউ কেউ বিলম্বে পরীক্ষার হলে প্রবেশ করলেও কেউ কেন্দ্রে গিয়েও পরীক্ষা দিতে পারেনি এমন কোনো তথ্য তাদের জানা নেই।
গত সপ্তাহে রেলের একজন কর্মকর্তার 'বিশেষ উদ্যোগের সুবাদে' পরীক্ষা শুরুর মাত্র ২২ মিনিট আগে একটি ট্রেনে করে শিক্ষার্থীদের রাজশাহী বিশ্ববিদ্যালয়ে পৌঁছানোর খবর ভাইরাল হয়।
পরে এ নিয়ে অনেকে সংবাদ প্রকাশ করার পর, পরীক্ষার্থী সংখ্যা এবং তারা সবাই পরীক্ষায় অংশ নিতে পেরেছেন কি না সামাজিক মাধ্যমে এমন প্রশ্নও তুলেছেন অনেকে।
তবে গত ৫ মার্চ ট্রেনের বিলম্বের কারণে কোনো শিক্ষার্থী পরীক্ষায় অংশ নিতে পারেননি- এমন তথ্য বিশ্ববিদ্যালয়ের জানা নেই বলে জানিয়েছেন রাজশাহী বিশ্ববিদ্যালয়ের জনসংযোগ বিভাগের প্রশাসক অধ্যাপক প্রদীপ কুমার পাণ্ডে।
তিনি ভর্তি পরীক্ষার ব্যবস্থাপনার সাথেও জড়িত।
দেশের অন্যতম বড় পাবলিক বিশ্ববিদ্যালয় রাজশাহী বিশ্ববিদ্যালয়ে এবার মোট একক আবেদনকারী ছিল এক লাখ ৫৪ হাজার ৯৭৭ জন। তবে এদের মধ্যে অনেকে একাধিক ইউনিটের ভর্তি পরীক্ষায় অংশ নিয়েছে।
এর মধ্যে এ ইউনিটে ৯১ শতাংশ, বি ইউনিটে ৯০ শতাংশ এবং সি ইউনিটে ৮২ শতাংশ আবেদনকারী ভর্তি পরীক্ষায় অংশ নিয়েছে বলে জানিয়েছেন অধ্যাপক পাণ্ডে।
বিবিসি বাংলাকে তিনি বলছিলেন, ‘স্পেসিফিক সংখ্যা আমরা হিসেব করি না। আর সাধারণত কিছু শিক্ষার্থী ইতোমধ্যেই অন্যত্র ভর্তি হয়ে যাওয়াসহ বিভিন্ন কারণে প্রতিবছরই আবেদনকারী ও পরীক্ষায় অংশগ্রহণকারীর সংখ্যায় এমন পার্থক্য থাকে।’
গত ৫ মার্চ রাজশাহী বিশ্ববিদ্যালয়ে তিনটি ইউনিটে স্নাতক প্রথম বর্ষে ভর্তি পরীক্ষা ছিল।
মূলত ৫, ৬ এবং ৭ মার্চ তিন দিনের ভর্তি পরীক্ষায় অংশ নিতে ৫ মার্চ মঙ্গলবার ভোরের ধূমকেতু এক্সপ্রেস ট্রেনে ওঠেছিল বহু শিক্ষার্থী ও তাদের অভিভাবক।
৬ মার্চের বিভাগের অন্য পরীক্ষায় অংশ নেয়ার জন্য মঙ্গলবারের ট্রেনে ছেলেকে নিয়ে উঠেছিলেন দেবাশীষ ঘোষ।
তিনি বিবিসিকে জানান, ট্রেনটি যাত্রী ভর্তি ছিল এবং আপাতদৃষ্টিতে তার কাছে বেশিরভাগই তার ছেলের মতো পরীক্ষার্থী মনে হয়েছে, যাদের অনেকের সাথে অভিভাবকেরাও ছিল বলে মনে হয়েছে তার কাছে।
তবে ৫ মার্চ বিকেলে পরীক্ষার কতজন শিক্ষার্থী ওই ট্রেনে ছিল তার সঠিক সংখ্যা রেলওয়ে ও বিশ্ববিদ্যালয় কর্তৃপক্ষ কেউই দিতে পারেনি। বিশ্ববিদ্যালয় বলছে, এটি জানা তাদের পক্ষে সম্ভবও নয়।
‘এটি বলা কঠিন কারা কিভাবে আসছে। তবে যেহেতু রেল কর্তৃপক্ষ নিজেরাই ভিসিকে জানিয়েছে সে হিসেবে সাত শ’ জনের কথা আসছে। আমাদের এখানে যতগুলো হল, তার চারটি আমি নিজেই দেখেছি। তাই মোট সংখ্যা হয়তো এমনই বা কাছাকাছি হতে পারে,’ বিবিসি বাংলাকে বলছিলেন অধ্যাপক প্রবীর কুমার পাণ্ডে।
যদিও ১২৫ জনের একটি তথ্য ভিসি দিয়েছেন, যারা নিজেরাই কয়েকটি হলে (পরীক্ষার) এসে দেরির কারণ হিসেবে ট্রেনে আসার কথা জানিয়েছিল বলে জানান তিনি।
ট্রেনটির কী হয়েছিল?ধূমকেতু এক্সপ্রেস সেদিন সকাল ৬টায় রাজশাহীর উদ্দেশ্যে রওনা দিয়ে বেলা ১২টার আগেই গন্তব্যে পৌঁছানোর কথা ছিল।
কিন্তু আগের রাতে ওই ট্রেনটি সিল্ক সিটি এক্সপ্রেস নামে ঢাকায় আসার সময় রেললাইনে ত্রুটির কারণে বিলম্ব হয়।
সেই দেরির কারণে ঘটনার দিন সকালে সময়মত যাত্রার প্রস্তুতিতে বিলম্ব হয় এবং পাশাপাশি হঠাৎ এর ইঞ্জিনেও ত্রুটি দেখা দেয় বলে জানিয়েছেন রেলওয়ের পশ্চিমাঞ্চলের মহাব্যবস্থাপক অসীম কুমার তালুকদার।
‘কমিউনিকেশন্স লিংক ফেইলিওর। অর্থাৎ লাইনে ত্রুটির কারণে সমস্যাটি হয়েছিল। আর ট্রেনটি ছাড়ার সময় বা পরে ইঞ্জিনে ত্রুটি রেলের অনেক সময় হয়। সারাতে কখনো সময় কম লাগে, কখনো বেশি লাগে। তবে কাছাকাছি ইঞ্জিন থাকলে দ্রুত রিপ্লেস করে নেয়া হয়। যাত্রাপথে হলে নতুন করে ইঞ্জিন আনতে হয়তো সময় লাগে,’ বলছিলেন তিনি।
বলে রাখা ভালো, বাংলাদেশে ট্রেনের যাত্রা ও গন্তব্যে পৌঁছাতে বিলম্বের অভিযোগ অহরহই শোনা যায়।
কেন আলোচনা?৫ মার্চ (মঙ্গলবার) সকালে তিন ঘণ্টা বিলম্বের কারণে বেলা সাড়ে ৩টায় রাজশাহী পৌঁছে পরীক্ষা দেয়া কঠিন হবে মনে করে হৈ চৈ শুরু করলে, রেলের গার্ডরা বিষয়টি কর্তৃপক্ষকে জানায়।
বিবিসিকে রেল কর্মকর্তা অসীম কুমার তালুকদার বলেছেন, “ছাত্ররা গার্ডকে জানায় যেভাবেই হোক ৩টার মধ্যেই তাদের পৌঁছানো যাবে কি-না। আমরা জানতে চেয়েছিলাম কত শিক্ষার্থী আছে ট্রেনে। তারা গার্ডদের মাধ্যমে জানায় যে সাত শ’ মতো আছে। গার্ডরাও ট্রেন ঘুরে একই ধারণা দেয়ার পর আমরা এ নিয়ে কাজ শুরু করেছিলাম।”
এরপরে অসীম কুমার তালুকদার রাজশাহী বিশ্ববিদ্যালয়ের ভিসিকে বিষয়টি জানান এবং পরীক্ষাটি কিছুক্ষণ পেছানোর ব্যবস্থা করা যায় কি-না অনুরোধ করেন।
পরে ভিসির নির্দেশে অধ্যাপক পাণ্ডের সাথে দফায় দফায় যোগাযোগ ও কথা হয় রেল কর্মকর্তার।
‘১১ বার কথা বলেছি আমরা। ভিসি খুব চাইছিলেন, ওরা যেন পরীক্ষাটা দিতে পারে। তাই প্রতি হলে মৌখিক নির্দেশনা দিয়েছিলেন যে ট্রেনের শিক্ষার্থীরা আসলে, হলগুলোতে যেন তারা প্রবেশ করতে পারে,’ বলছিলেন অধ্যাপক পাণ্ডে।
ভর্তি পরীক্ষা শুরুর ১৫ মিনিট পর সাধারণ কোনো পরীক্ষার্থীকে পরীক্ষার হলে প্রবেশের অনুমতি দেয় না বিশ্ববিদ্যালয়গুলো।
‘তবে ৫ মার্চের পরীক্ষায় সেটি শিথিল করা হয়েছিল এবং যারা এসেছে তারা পরীক্ষা দিতে পেরেছে। কেউ এসেছে, কিন্তু পরীক্ষা দিতে পারেনি- এমন তথ্য আমাদের জানা নেই,’ বলেন অধ্যাপক পাণ্ডে।
শেষ পর্যন্ত কিভাবে গিয়েছিল ট্রেনের পরীক্ষার্থীরামঙ্গলবার ধূমকেতু এক্সপ্রেস ট্রেনটি তিন ঘণ্টা বিলম্বে সোয়া ৯টায় ঢাকা ছেড়ে রওনা হয়। ভেতরে উদ্বিগ্ন পরীক্ষার্থীরা আর বিভিন্ন স্টেশনের উদ্দেশ্যে রওনা দেয়া অন্য যাত্রীরা ছিল। অথচ রাজশাহীতে এর পৌঁছানোর কথা ছিল বেলা ১২টার আগেই।
ট্রেনটি জয়দেবপুর ছাড়ার পর পুরোপুরি পশ্চিমাঞ্চলের দায়িত্বে এলে অসীম কুমার তালুকদার পরীক্ষার্থীদের বিষয়টি নিয়ে যোগাযোগ করেন রাজশাহী বিশ্ববিদ্যালয়ের ভিসির সাথে।
এরপর ভিসি ভর্তি কমিটির সাথে সভা করেন এবং একইসাথে রেল কর্মকর্তাদের অগ্রগতি সম্পর্কে বার বার জানাতে নির্দেশনা দেন।
এদিকে ট্রেন এগিয়ে চলছিল। কিন্তু সিরাজগঞ্জের উল্লাপাড়া পৌঁছানোর পর সোয়া ৩ ঘণ্টা বিলম্বে রওনা দেয়া ট্রেনটির ইঞ্জিন আবার বিকল হয়ে পড়ে। কর্মকর্তারা তখন আশেপাশে কাছাকাছি কোথায় ভালো ইঞ্জিন আছে কি-না খুঁজতে শুরু করেন।
অসীম কুমার তালুকদার বলছিলেন, ‘ট্রেনের চাকাই জ্যাম হয়ে গিয়েছিল, নড়ানোই যাচ্ছিল না। পরে ঈশ্বরদী থেকে অন্য একটি ট্রেনের ইঞ্জিন এগুতে বললাম। তবে দু’টি ইঞ্জিন নিয়ে ওই লাইনে ব্রিজ থাকায় ট্রেন চালানো যায় না।’
এর মধ্যে কর্মকর্তারা হিসেব করে দেখেন যে ওই অবস্থায় নতুন ইঞ্জিন এনে সেটি জোড়া দিয়ে যাত্রা শুরু করে রাজশাহী পৌঁছালেও ভর্তি পরীক্ষায় অংশ নেয়ার সুযোগ পাবে না শিক্ষার্থীরা।
এর মধ্যে চিলাহাটি এক্সপ্রেস নামের আরেকটি ট্রেন উত্তরবঙ্গ থেকে ঢাকার উদ্দেশ্যে রওনা দিয়ে সেখানে পৌঁছালে সেই ট্রেনের ইঞ্জিন শিক্ষার্থীদের বহনকারী ধূমকেতু এক্সপ্রেসের সাথে সংযুক্ত করা হয়।
ট্রেনের ভিতরে মাইকিং করে অন্য যাত্রীদের বলা হয়, পরবর্তী স্টেশনে বা একেবারে রাজশাহী গিয়ে নামতে যাতে ট্রেনকে মাঝপথে আর দাঁড়াতে না হয়।
এরপর স্বাভাবিকের চেয়ে বেশি গতি বাড়িয়ে বেলা ৩টা ৩৮ মিনিটে ট্রেনটি রাজশাহী পৌঁছায়। সেখানে নেমেই শিক্ষার্থী দ্রুত যার যার পরীক্ষা কেন্দ্রে যাওয়ার চেষ্টা করে।
‘ট্রেন পৌঁছানোর পর কেউ কেউ তিন-চার মিনিটের মধ্যে হলে এসে পড়ে। কারো কারো হয়তো ১০-১৫ মিনিট লেগেছে। কিন্তু আমাদের জানা মতে এখানে আসার পর কেউ পরীক্ষা মিস করেনি,’ বিবিসি বাংলাকে বলছিলেন অধ্যাপক প্রবীর কুমার পাণ্ডে।
সূত্র : বিবিসি
",71.21572531680486,93.0
20181621,461,আইন,"

সিদ্ধিরগঞ্জে মহাসড়কের পাশে ময়লা না ফেলতে হাইকোর্টের নির্দেশনা
"," 
১৫ দিনের মধ্যে সিদ্ধিরগঞ্জে মহাসড়কের পাশে সকল ধরনের ময়লা আবর্জনা অপসারন এবং ভষ্যিতে মহাসড়কের পাশে কোনো ধরনের ময়লা-আবর্জনা না ফেলার স্থায়ী নির্দেশ দিয়েছেন হাইকোর্ট।
সিদ্ধিরগঞ্জের সাইনবোর্ড এলাকায় হাসাপাতাল ও পারিজাত বাণিজ্যিক ভবনের সামনে ময়লা-আবজর্না নিয়ে হাইকোর্টে দায়ের করা এক রিটের শুনানি শেষে এ রায় প্রধান করেন হাইকোর্টের বিচারপতি মোস্তফা জামান ইসলাম ও বিচারপতি মো: আতাবুল্লাহ ।
গত ৪ মার্চ দেয়া পূর্ণাঙ্গ রায়টি ৭ মার্চ প্রকাশিত হয়েছে। জানা গেছে, মহাসড়কের পাশে ময়লা-আবর্জনা ফেলে দুর্ভোগ সৃষ্টি করার কারণে দুর্ভোগ নিরসনের জন্য জনস্বার্থে বাংলাদেশ প্রেস অ্যান্ড হিউম্যান রাইটস সোসাইটির সদস্য মোঃ নুরুল আলম পক্ষে অ্যাডভোকেট এম আব্দুল্লাহ আল হারুন ভূইয়া এ রিট আবেদন করেন।
রিটে গণপ্রজাতন্ত্রী বাংলাদেশ সরকারের প্রতিনিধি, সচিব, বন ও পরিবেশ মন্ত্রণালয়, সড়ক ও জনপথ মন্ত্রণালয় সচিব, পরিবেশ অধিদফতরের মহাপরিচালক, নারায়ণগঞ্জ সিটি করপোরেশনের মেয়র সেলিনা হায়াত আইভী, নারায়ণগঞ্জ জেলা প্রশাসক, সদর উপজেলা নির্বাহী কর্মকর্তা, নারায়ণগঞ্জ জেলা বন বিভাগের প্রধানকর্মকর্তাকে বিবাদি করা হয়।
হাইকোর্টের রায়ে বলা হয়, সিদ্ধিরগঞ্জ এলাকার মহাসড়কে সব ধরনের অবৈধ ময়লা-আবর্জনার স্তুপ বন্ধে বিবাদিদের ব্যর্থতা কেন অবৈধ ও আইনানুগ কর্তৃত্ব ব্যতীত ঘোষণা করা হবে না এবং এর কোনো আইনগত প্রভাব নেই তার কারণ দর্শানোর আহ্বান জানিয়ে একটি বিধি নিষেধ জারি করা হোক।
বিবাদিদের কাছে জবাব চাওয়া হয়, সিদ্ধিরগঞ্জ এলাকা, নারায়ণগঞ্জের উল্লিখিত মহাসড়ক থেকে সমস্ত আবর্জনা/ল্যান্ডফিল অপসারণের নির্দেশ দেয়া কেন উচিত নয়, তা চার সপ্তাহের মধ্যে জবাব দিতে বলা হয়। রায়ে বলা হয়, মহাসড়কের পাশে স্থায়ীভাবে ময়লা ফেলা বন্ধে আদালতে আদেশ প্রাপ্তির তারিখ থেকে ১৫ দিনের মধ্যে উল্লিখিত মহাসড়ক থেকে সমস্ত ল্যান্ডফিল অপসারণের নির্দেশ দেয়া হয়েছে।
বিবাদিদেও নিস্ক্রিয়তায় আইন অনুযায়ী সিদ্ধিরগঞ্জ এলাকার মহাসড়কের ওপর অবৈধ ময়লা ফেলার বিরুদ্ধে প্রয়োজনীয় পদক্ষেপ গ্রহণ করে তাদের সরকারী দায়িত্ব পালন করছে না। সওজের জমি দখলের জন্য ভূমিদস্যুদের অবৈধ ল্যান্ডফিলের বিরুদ্ধে প্রয়োজনীয় পদক্ষেপ গ্রহণের জন্য বিবাদীদেরকে সরকারী দায়িত্ব পালনের নির্দেশনা দেয়া হয়।
জানা গেছে, সিদ্ধিরগঞ্জে রাতের আধাঁরে মহাসড়ক দখল করে আবারো ফেলা হচ্ছে ময়লা- এমন সংবাদ বিভিন্ন গণমাধ্যমে প্রকাশিত হলে রিটের মাধ্যমে হাইকোর্টর নজর নিয়ে আসেন রিট আবেদনকারী।
রায়ে নারায়ণগঞ্জের সিদ্ধিরগঞ্জ এলাকার মহাসড়ক থেকে সমস্ত আবর্জনা অপসারণের নির্দেশনা দেয়ার পাশাপাশি সিদ্ধিরগঞ্জ এলাকার মহাসড়কের মধ্যে সব ধরনের মাটি ভরাট বন্ধে প্রয়োজনীয় পদক্ষেপ গ্রহণের নির্দেশনা দেয়া হয়।
",71.16514904726884,94.0
20046684,101,অর্থনীতি,ডোম ইনোর প্রতারণার কারণে আমাদের পথে বসতে হচ্ছে,"রিয়েল এস্টেট কোম্পানি ডোম ইনোর সঙ্গে চুক্তিবদ্ধ হয়ে প্রতারণার শিকার হওয়ার অভিযোগ তুলেছেন জমি মালিকরা। প্রতারণার কারণে অনেকে পথে বসার অবস্থা তৈরি হয়েছে জানিয়ে প্রাধমন্ত্রীর হস্তক্ষেপ কামনা করেছেন তারা। শনিবার রাজধানীর সেগুনবাগিচা ঢাকা রিপোর্টার্স ইউনিটিতে (ডিআরইউ) এক সংবাদ সম্মেলনে ভুক্তভোগীরা এই অভিযোগ করেন।
লিখিত বক্তব্যে ভুক্তভোগী আদনান সোবহান বলেন, এখানে সুপ্রিম কোর্টের আপিল বিভাগের বিচারপতি, বীর মুক্তিযোদ্ধা, জাতীয় পুরস্কারপ্রাপ্ত ক্রীড়াবিদ, মার্কিন যুক্তরাষ্ট্র, যুক্তরাজ্য, কানাডাসহ বিভিন্ন দেশের প্রবাসীসহ সমাজের বিভিন্ন স্তরের, বিভিন্ন পেশার মানুষের সন্নিবেশ ঘটেছে। আমরা উত্তরাধিকারসূত্রে অথবা তিল তিল করে কষ্টের উপার্জনে রাজধানীর বুকে একখণ্ড জমির মালিকানা লাভ করেছি। অথচ এই জমি নিয়েই আমাদের প্রত্যেকে আজ ভয়াবহ সংকটে বিপর্যস্ত। নিজের জমির ওপর ভবন তৈরির লক্ষ্যে ‘ডোম ইনো’- নামের রিয়েল এস্টেট কোম্পানির সঙ্গে চুক্তিবদ্ধ হয়ে আমাদের প্রায় পথে বসার মতো অবস্থা হয়েছে। রাজধানী ঢাকায় একটি আবাসিক বহুতল ভবন নির্মাণে সাধারণভাবে তিন বছরের মতো সময় লাগলেও কোম্পানিটির চরম অব্যবস্থাপনা, উদাসীনতা ও স্বেচ্ছাচারিতার কারণে ১২-১৬ বছরেও তা সম্পন্ন হয়নি। এমনকি চুক্তিপত্র অনুযায়ী সাইনিং মানি প্রদানের শর্ত থাকলেও সে অর্থের বড় অংশ অনেক জমির মালিক এখনও বুঝে পাননি। ভুক্তভোগী আদনান সোবহান বলেন, জমির মালিকদের পাশাপাশি ভোগান্তির শিকার হচ্ছেন ফ্ল্যাট মালিকরাও। অর্থ পরিশোধ করেও তারা নিজেদের প্রাপ্য ফ্ল্যাট বুঝে পাচ্ছেন না।বিজ্ঞাপনকোম্পানিটি দিনের পর দিন, বছরের পর বছর নানা ধরনের প্রতিশ্রুতি আর আশ্বাস দিয়ে চলেছে। চুক্তি অনুযায়ী নির্ধারিত সময়ে ভবন হস্তান্তর করতে না পারলে প্রতি মাসে ক্ষতিপূরণ দেয়ার বাধ্যবাধকতা থাকলেও এ পর্যন্ত কোনো জমির মালিককেই অর্থ পরিশোধ করেননি ডোম ইনো কর্তৃপক্ষ। অনন্যোপায় হয়ে এরই মধ্যে বেশকিছু জমির মালিকরা কোম্পানিটির বিরুদ্ধে একাধিক মামলা করেছেন। জানা মতে, ডোম ইনোর ব্যবস্থাপনা পরিচালক আবদুস সালামের বিরুদ্ধে ১৩৬টি মামলা করা হয়েছে। যদিও মামলার গতি হতাশজনক। রিয়েল এস্টেট কোম্পানিগুলোর সংগঠন রিহ্যাবের কাছেও মৌখিক ও লিখিতভাবে ডোম ইনোর বিরুদ্ধে অনেকগুলো অভিযোগ জমা দেয়া হয়েছে।
রিহাবের পক্ষ থেকে জানানো হয়েছে- কোনো রিয়েল এস্টেট কোম্পানির বিরুদ্ধে সর্বোচ্চ ব্যবস্থা হিসেবে সংশ্লিষ্ট কোম্পানির সদস্যপদ বাতিল করতে পারে সংগঠনটি। তবে এখন পর্যন্ত সে ব্যবস্থাও নেয়নি রিহ্যাব। বরং বিস্ময়করভাবে লক্ষ্য করা গেছে, গত বছর রিহ্যাব মেলার গোল্ড স্পন্সর ছিল ডোম ইনো। এ ছাড়া রাজধানী উন্নয়ন কর্তৃপক্ষের (রাজউক) সংশ্লিষ্ট কর্মকর্তার সিল ও স্বাক্ষর জালিয়াতির মাধ্যমে জমির ভুয়া নকশা তৈরির মতো ফৌজদারি অপরাধের অভিযোগ আছে ডোম ইনোর বিরুদ্ধে। রাজধানীর বনানীতে এই প্রক্রিয়ায় নির্মিত একটি ভবনের অভিযোগে দুর্নীতি দমন কমিশন ডোম ইনোর ব্যবস্থাপনা পরিচালক আবদুস সালামের বিরুদ্ধে মামলা করেছে, যা বর্তমানে চলমান। ফ্ল্যাটের ক্রেতাদের কাছ থেকে নানা অজুহাতে হুমকি দিয়ে নিয়মিত টাকা আদায় করছে ডোম ইনো। টাকা প্রদানে অসম্মতি জানালে ক্রেতার নামে বরাদ্দকৃত ফ্ল্যাট বাতিলের নোটিশ দেয়া হচ্ছে।আদনান সোবহান বলেন, আমরা অভিজ্ঞতা ও পর্যবেক্ষণে উপলব্ধি করেছি, বাংলাদেশের রিয়েল এস্টেট আইনও জমি বা ফ্ল্যাটমালিকবান্ধব নয়। সেই সুযোগ লুফে নিয়ে এই কোম্পানিটি নিজেরদের খেয়াল-খুশিমতো ব্যবসা পরিচালনা করছে।
প্রধানমন্ত্রীর হস্তক্ষেপ কামনা করে তিনি বলেন, দুর্নীতির বিরুদ্ধে প্রধানমন্ত্রী শেখ হাসিনার জিরো টলারেন্স অবস্থান, অসহায় মানুষদের প্রতি তার অকুণ্ঠ মমত্ববোধ আমাদের আশান্বিত করে। তার আন্তরিক অভিভাবকত্বে, সহযোগিতায় আমরা হাজারো মানুষ এই ভয়াবহ দুর্বিপাকের কবল থেকে চিরতরে মুক্তি পাবো, এ আমাদের প্রত্যাশা। সংবাদ সম্মেলনে সংকট সমাধানে বিভিন্ন দাবি উপস্থাপন করেন প্রতারিত জমি মালিকরা। দাবিগুলো হলো- ডোম ইনো সংক্রান্ত সংকট মোকাবিলায় একটি ‘সেল’ বা ‘কমিশন’ গঠন করা। প্রকল্প হস্তান্তরের সময়সীমা অতিক্রান্ত হওয়ার সঙ্গে সঙ্গে জমির মালিক ও ডোম ইনোর মধ্যে সম্পাদিত চুক্তিপত্রটি বাতিল বলে গণ্য করা। একই সঙ্গে ডোম ইনোকে দেয়া জমির মালিকের রেজিস্ট্রিকৃত আম মোক্তারনামাটিও বাতিল ঘোষণা করা, যাতে এর কোনো কার্যকারিতা না থাকে। ডোম ইনো কর্তৃক জমির মালিককে প্রদানকৃত যেসব চেক ব্যাংকে প্রত্যাখ্যাত হয়েছে, সেগুলোর প্রতিটির বিপরীতে বড় অঙ্কের ক্ষতিপূরণ ধার্য করা।
এছাড়া জমি ও ফ্ল্যাটমালিকদের গুরুতর মানবাধিকার লঙ্ঘনের বিষয়টি বিবেচনায় নিয়ে জাতীয় মানবাধিকার কমিশনসহ সংশ্লিষ্ট সব সরকারি-বেসরকারি মানবাধিকার সংস্থার সহযোগিতা কামনা করা হয়। সবশেষে বর্তমান সংকট নিরসনে মাননীয় প্রধান বিচারপতিকে স্বতঃপ্রণোদিত হয়ে ডোম ইনোর বিরুদ্ধে একটি রুল জারি করার বিনীত আহ্বান জানান জমিমালিকরা। একই সঙ্গে আইন, গণপূর্ত ও স্বরাষ্ট্রমন্ত্রীকে শক্ত হাতে এ সংকট সমাধানের অনুরোধ জানানো হয়।",71.09978763599803,95.0
20046701,118,অর্থনীতি,জানুয়ারিতে বেসরকারি খাতে ঋণের প্রবৃদ্ধি কমেছে,"চলতি বছরের জানুয়ারিতে বেসরকারি খাতে ঋণ প্রবৃদ্ধি কমে দাঁড়িয়েছে ৯.৯৫ শতাংশ, যা আগের মাস ডিসেম্বর থেকে ০.১৮ বেসিস পয়েন্ট কম। ঋণের সুদহারের উল্লেখযোগ্য বৃদ্ধি ও সংকোচনমূলক মুদ্রানীতির প্রভাবে এমনটা হচ্ছে বলে জানিয়েছেন ব্যাংকাররা।
বাংলাদেশ ব্যাংকের তথ্য বলছে, ২০২৩ সালের ডিসেম্বরে বেসরকারি খাতে ঋণের প্রবৃদ্ধি ছিল ১০.১৩ শতাংশ, যা তার আগের ছয় মাসের মধ্যে সর্বোচ্চ ছিল। ২০২৪’র জানুয়ারি শেষে বেসরকারি খাতের ঋণের পরিমাণ দাঁড়িয়েছে ১৫.৬৭ লাখ কোটি টাকা, যা ২০২৩’র জানুয়ারিতে ছিল ১৪.২৬ লাখ কোটি টাকা।
কেন্দ্রীয় ব্যাংক চলতি ২০২৩-২৪ অর্থবছরের জানুয়ারি-জুন সময়ের জন্য ঋণের প্রবৃদ্ধির লক্ষ্যমাত্রা ঠিক করেছে ১০ শতাংশ। জানুয়ারিতে এ লক্ষ্যমাত্রার মধ্যেই প্রবৃদ্ধি হয়েছে।ব্যাংকাররা বলছেন, বাংলাদেশ ব্যাংকের গত দুইবারের মুদ্রানীতি সংকোচনমূলক করা হয়েছে। সে কারণে গ্রাহক পর্যায়ে ঋণের সুদহার প্রতি মাসেই বাড়াছে। এ ছাড়া পলিসি রেটও একাধিকবার বাড়ানো হয়েছে। এর প্রভাবে ব্যাংকের কস্ট অভ ফান্ড বেড়ে যাওয়ায় বেসরকারি ঋণের প্রবৃদ্ধি কমেছে বলে জানান তারা।
ব্যাংকাররা বলছেন, দেশের বেশ কয়েকটি ব্যাংকের গত এক বছর ধরে তারল্য সংকট রয়েছে। এসব ব্যাংক নিজেরা তারল্য সংকটে থাকায় গ্রাহক পর্যায়ে ঋণ বিতরণ কমিয়ে দিয়েছে। যার কারণে
বেসরকারি খাতের ঋণের প্রবৃদ্ধি কমছে।কেন্দ্রীয় ব্যাংকের তথ্য বলছে, ২০২৩ সালের জানুয়ারিতে বেসরকারি ঋণের প্রবৃদ্ধি ছিল ১২.৬২ শতাংশ। এরপর থেকে টানা সেপ্টেম্বর পর্যন্ত ধারাবাহিকভাবে ঋণের প্রবৃদ্ধি কমেছে।বিজ্ঞাপনঅক্টোবরে কিছুটা বেড়ে ১০.০৯ শতাংশ হলেও ফের নভেম্বরে কমেছে।
সৈয়দ মাহবুবুর রহমান বলেন, বেসরকারি খাতে ঋণ কমার অন্যতম কারণ হচ্ছে ঋণের সুদহার অনেক বেড়ে যাওয়া। তিনি বলেন, ‘গ্রাহকরা ২০২৩-এর জুন পর্যন্ত ঋণ পেতো ৮.৯ শতাংশ সুদে। বর্তমানে ঋণের সুদহারে বেঞ্চমার্ক রেট বেড়ে যাওয়ায় ব্যাংক ঋণের সুদহার মার্চের জন্য বেড়ে দাঁড়িয়েছে ১৩.১৩ শতাংশ। কয়েক মাসের ব্যবধানে ঋণের সুদহার ৪ শতাংশের বেশি বেড়ে যাওয়ায় বেসরকারি খাতের ঋণ প্রবৃদ্ধি কমছে।’
কেন্দ্রীয় ব্যাংক চলতি অর্থবছরের দুটি মুদ্রানীতিতে মূল্যস্ফীতি নিয়ন্ত্রণ করতে অর্থ সরবরাহ প্রবৃদ্ধি কিছুটা কমিয়েছে। এ ছাড়া বাজারের প্রভাব বাড়াতে রেপো রেটওয়ে সুদহারে ব্যাংকগুলোকে ধার দেয় কেন্দ্রীয় ব্যাংক। রেপো রেট কয়েকবার বাড়ানো হয়েছে। এ কারণে ব্যাংকগুলোর কস্ট অভ ফান্ডও বেড়ে যাচ্ছে। অন্যদিকে গ্রাহক পর্যায়ে ঋণের সুদহারও ধীরে ধীরে বাড়ছে।
গত কয়েক মাসে কেন্দ্রীয় ব্যাংক কয়েকবার রেপো রেট বাড়িয়েছে। ২০২৩ সালের জুনে রেপো রেট ছিল ৬ শতাংশ, যা এখন বেড়ে দাঁড়িয়েছে ৮ শতাংশ।কেন্দ্রীয় ব্যাংক সব অর্থ সরবরাহের লক্ষ্যমাত্রা নিম্নমুখী করেছে। ২০২৩-২৪ অর্থবছরের দ্বিতীয়ার্ধে বেসরকারি খাতের ঋণের প্রবৃদ্ধির লক্ষ্যমাত্রা ১০ শতাংশে নামিয়ে আনা হয়েছে, যা প্রথমার্ধে ১১ শতাংশ নির্ধারণ করা হয়েছিল। এ ছাড়াও ব্রড মানি সাপ্লাইয়ের লক্ষ্যমাত্রা ১০ শতাংশ থেকে কমিয়ে ৯.৭ শতাংশ করা হয়েছে।
কয়েকটি ব্যাংকের ট্রেজারি বিভাগের কর্মকর্তারা জানান, বেসরকারি খাতে ঋণের প্রবৃদ্ধি কমার অন্যতম কারণ হচ্ছে দেশের আমদানির পরিমাণ কমে যাওয়া।‘সাধারণ ব্যবসায়ীদের আমদানির বিপরীতে ব্যাংকগুলো থেকে ব্যবসায়ীদের ব্যাপক লোন থাকে, এসব ঋণের পরিমাণ কমে যাওয়ায় বেসরকারি ঋণ কমছে।
একজন কর্মকর্তা বলেন, আমদানির বিপরীতে ব্যবসায়ীদের বড় ঋণ দিয়ে থাকে ব্যাংকগুলো। এ ঋণ প্রদানের পরিমাণ কমে যাওয়ায় বেসরকারি খাতে ঋণের প্রবৃদ্ধি কমে গেছে।বাংলাদেশ ব্যাংকের প্রতিবেদন অনুসারে, ডলার সংকট মোকাবিলায় কেন্দ্রীয় ব্যাংক বিভিন্ন বিধিনিষেধ দেয়ায় গত বছর আমদানি কমেছে ২১ বিলিয়ন ডলার। এর ফলে বিনিয়োগে মন্দা দেখা দিয়েছে, যা শেষ পর্যন্ত দেশের অর্থনৈতিক প্রবৃদ্ধিকে মন্থর করে ফেলেছে।
বাংলাদেশ ব্যাংকের তথ্য অনুযায়ী, ২০২৩ সালের শেষ নাগাদ দেশের মোট আমদানি ২৪.৩২ শতাংশ কমে ৬৫.৩৯ বিলিয়ন ডলারে নেমে এসেছে, যা আগের বছর ৮৬.৪০ বিলিয়ন ডলার ছিল।চলতি বছরের দ্বিতীয়ার্ধের মুদ্রানীতি ঘোষাণার সময় কেন্দ্রীয় ব্যাংকের গভর্নর বলেন, ‘জিডিপি’র প্রবৃদ্ধি নিয়ে আমাদের কোনো মাথাব্যথা নেই, মূল্যস্ফীতিই আমাদের মূল লক্ষ্য।’ কেন্দ্রীয় ব্যাংকের একজন কর্মকর্তা বলেন, বেসরকারি ব্যবসাপ্রতিষ্ঠানগুলো এখন মূলধনী পণ্য ও যন্ত্রপাতি আমদানি করছে কম। তিনি জানান, এখন বেসরকারি খাতে বেশির ভাগ ঋণ যাচ্ছে ভোগ্যপণ্যের আমদানি ব্যয় মেটাতে। ওই কর্মকর্তা বলেন, চলতি অর্থবছরে কেন্দ্রীয় ব্যাংক কয়েকবার পলিসি রেট বাড়ানোতে প্রতি মাসেই গ্রাহক পর্যায়ে ঋণের সুদহার বাড়ছে।",71.03777920345834,96.0
20181264,414,আইন,"

হাসপাতালে দেখতে না যাওয়ায় নাতনিদের কোটি টাকার সম্পত্তি থেকে বঞ্চিত করলেন বৃদ্ধ
","পাঁচ কোটির বেশি মূল্যের সম্পত্তির মালিক ছিলেন বৃদ্ধ। সাথে আরো প্রায় সাড়ে চার কোটি টাকার বাড়ি ছিল তার নামে। তার মৃত্যুর পর সন্তানদেরই সে সম্পত্তি পাওয়ার কথা। কিন্তু মৃত্যুর আগে উইল করে সম্পত্তি লিখে দিয়ে গেলেন বৃদ্ধ। বঞ্চিত করলেন পাঁচ নাতনিকে।
অভিযোগ, শেষ জীবনে ওই নাতনিরা তাকে দেখতে যাননি। ফিরেও তাকাননি তার দিকে। তাই পাঁচ কোটির সম্পত্তি থেকে তাদের মাত্র ছয় হাজার টাকা দিয়ে গেছেন বৃদ্ধ।
ঘটনাটি ব্রিটেনের। দাদুর এই ‘বঞ্চনা’র বিরুদ্ধে আদালতের দ্বারস্থ হয়েছিলেন ওই নাতনিরা। তবে তাতে বিশেষ সুরাহা হয়নি। বিচারক বৃদ্ধের সিদ্ধান্তেই সম্মতি দিয়েছেন। জানিয়েছেন, বৃদ্ধ যখন হাসপাতালে ভর্তি ছিলেন, ওই নাতনিরা তাকে দেখতে যাননি। তাই তিনি বিমর্ষ হয়ে পড়েছিলেন। সম্পত্তি ভাগাভাগির ক্ষেত্রে তাই বৃদ্ধের সিদ্ধান্তই চূড়ান্ত।
২০২০ সালেই বৃদ্ধের মৃত্যু হয়েছে। এর আগে তিনবার তিনি অসুস্থ হয়ে হাসপাতালে ভর্তি হয়েছিলেন। অভিযোগ, ওই সময়ে এই পাঁচ নাতনি তাকে একবারের জন্যেও দেখতে যাননি।
উল্লেখ্য, বৃদ্ধের তিন ছেলে। তাদের মধ্যে একজন ২০১৫ সালে মারা গেছেন। ওই ছেলের পাঁচ কন্যাকেই সম্পত্তি থেকে ‘বঞ্চিত’ করেছেন তিনি। পাঁচজনকে দিয়েছেন ৫০ পাউন্ড করে। বাংলাদেশী মুদ্রার হিসাবে যার মূল্য ছয় হাজার টাকা। সম্পত্তির বাকি অংশ এবং বাড়িটি তিনি বাকি দুই ছেলের নামে লিখে দিয়ে গেছেন।
বৃদ্ধের সিদ্ধান্তের কথা শুনে আদালতে গিয়েছিলেন পাঁচ নাতনি। সম্পত্তির ভাগ চেয়েছিলেন তারা। বিচারক জানিয়েছেন, বৃদ্ধের সিদ্ধান্ত ‘সম্পূর্ণ যুক্তিসঙ্গত’। দাদুর প্রতি ওই নাতনিদের কর্তব্য পালন করা উচিত ছিল বলেও জানায় আদালত।সূত্র : আনন্দবাজার
",70.9881981544117,97.0
20044804,2,রাজনীতি,সাদুল্লাপুরে উপনির্বাচনে জাল ভোট দিতে গিয়ে ৩ যুবক আটক,"গাইবান্ধার সাদুল্লাপুর উপজেলার ৬ নম্বর ধাপেরহাট ইউনিয়ন পরিষদের (ইউপি) উপনির্বাচনে জালভোট দিতে গিয়ে ৩ যুবককে আটক করেছে পুলিশ
গাইবান্ধার সাদুল্লাপুর উপজেলার ৬ নম্বর ধাপেরহাট ইউনিয়ন পরিষদের (ইউপি) উপনির্বাচনে জালভোট দিতে গিয়ে ৩ যুবককে আটক করেছে পুলিশ। শনিবার বিকাল ৩টার দিকে উপজেলার মধ্য নিজপাড়া সরকারি প্রাথমিক বিদ্যালয় কেন্দ্র থেকে তাদের আটক করা হয়। আটকরা হলেন, ধাপেরহাট ইউনিয়নের নিজপাড়া গ্রামের বাবলু মিয়ার ছেলে সজল মিয়া (১৭), একই এলাকার ওসমান আলীর ছেলে জনি মিয়া (১৭) ও আমিরুল ইসলাম (১৮)। ওই কেন্দ্রর দায়িত্বরত প্রিজাইডিং অফিসার ও ভেটেরিনারি সার্জন ডা. আব্দুল্লাহেল কাফী জানান, ভোটগ্রহণ চলাকালে বিকাল তিনটার দিকে কেন্দ্রে আসেন তিন যুবক। এ সময় তারা ভোটার দাবি করে ভোট দেয়ার চেষ্টা করেন। তাদের কথায় সন্দেহ হলে আটক করে পুলিশের কাছে সোপর্দ করা হয়। তিনি আরও বলেন, প্রাথমিক জিজ্ঞাসাবাদে আটক ওই তিন যুবক মোটরসাইকেল প্রতীকে ভোট দেয়ার জন্য কেন্দ্রে আসার কথা স্বীকার করেছেন। বিষয়টি নিশ্চিত সাদুল্লাপুর থানার ভারপ্রাপ্ত কর্মকর্তা (ওসি) আজমিরুজ্জামান জানান, আটক ওই তিন যুবক ভোটকেন্দ্রে এসে জাল ভোট দেয়ার চেষ্টা করে। ভোটগ্রহণ শেষ হলে তাদের বিরুদ্ধে আইনগত ব্যবস্থা নেয়া হবে। উল্লেখ্য, ধাপেরহাট ইউপি চেয়ারম্যান শফিকুল কবির মিন্টু অসুস্থতার কারণে মৃত্যুতে এ পদটি শূন্য হয়।বিজ্ঞাপনশনিবার এই ইউনিয়নের চেয়ারম্যান পদে উপনির্বাচন অনুষ্ঠিত হয়।",70.98029924429949,98.0
20046822,129,আইন,পুরো রমজান মাস বন্ধ থাকবে প্রাথমিক-মাধ্যমিক বিদ্যালয়: হাইকোর্ট,"দেশের সব প্রাথমিক ও মাধ্যমিক বিদ্যালয় রমজান মাস জুড়ে বন্ধ থাকবে বলে আদেশ দিয়েছেন হাইকোর্ট। বিচারপতি কে এম কামরুল কাদের ও বিচারপতি খিজির হায়াত লিজুর হাইকোর্ট বেঞ্চ রমজান মাসে স্কুল খোলা রাখার সরকারি সিদ্ধান্ত দুই মাসের জন্য স্থগিত করেন।
এক শিক্ষার্থীর অভিভাবকের করা রিট আবেদনের পরিপ্রেক্ষিতে আদালত রোববার এ আদেশ দেন। এর আগে সরকার রমজানের প্রথম ১৫ দিন মাধ্যমিক বিদ্যালয় এবং প্রথম ১০ দিন প্রাথমিক বিদ্যালয় খোলা রাখার সিদ্ধান্ত নিয়েছিল।",70.86174535394674,99.0
20180636,336,আইন,"

 জমি দখলের পর মিথ্যা মামলায় হয়রানির প্রতিবাদে মানববন্ধন 
","ফরিদপুরে অন্যের সম্পত্তি জালিয়াতির মাধ্যমে রেকর্ড করে দখলের পর মিথ্যা মামলা দিয়ে জমির মালিকদের হয়রানির প্রতিবাদে মানববন্ধন করেছে ভুক্তভোগীর পরিবারসহ এলাকাবাসী। শনিবার সদর উপজেলার দক্ষিণ চরমাধবদিয়া তালতলা বিশ্বাসেরডাঙ্গি এলাকায় এ কর্মসূচি পালন করা হয়। এ সময় স্থানীয় বাসিন্দা লুৎফর রহমান নান্নু খাঁর বিরুদ্ধে অন্যের জমি দখল করে তাদের ভিটাচ্যুত করার অভিযোগ করা হয়। মানববন্ধনে আতাউর রহমান চুন্নু (৪৫) বলেন, দক্ষিণ চরমাধবদিয়া মৌজায় তার দাদাদের সম্পত্তি ছিল। এর মধ্যে তার দাদা সাড়ে ৪৯ শতাংশ জমি তার বাবার নামে লিখে দেন। ওই দাগের জমিসহ সাড়ে ৩২ শতাংশ ভিটাবাড়ি ও ১৯৫০ দাগের ১৪ শতাংশ জমি জালিয়াতির মাধ্যমে রেকর্ড করে নান্নু খাঁ দখল করে নিয়েছেন। এ ব্যাপারে ল্যান্ড সার্ভে ট্রাইব্যুনালে করা মামলা চলমান থাকা অবস্থায় তাদের বিরুদ্ধে একের পর এক মিথ্যা মামলা দিয়ে হয়রানি করছেন। মাজেদা বেগম (৬০) নামে একজন নারী বলেন, তার স্বামীর মৃত্যুর পরে জমিজমা বের করে দেয়ার কথা বলে কৌশলে কাগজপত্র নিয়ে তার ভিটাবাড়ির জমি নান্নু খাঁ নিজের নামে রেকর্ড করে নেন। রাজু শেখ (৩৫) নামে একজন চাকরিজীবী বলেন, নান্নু খাঁ তার বিরুদ্ধে তিনটি চাঁদাবাজি মামলাসহ ছয়টি মামলা দেন। হাশেম খাঁ নামে আরেক ব্যক্তি বলেন, তাদের কেনা ১৪ শতাংশ জমিতে মাটি ফেলে গাছ লাগিয়ে নান্নু খাঁ দখল করে নিয়েছেন। মানববন্ধনে ভুক্তভোগীরা এসবের প্রতিকার দাবি করেন। ফরিদপুর প্রতিনিধি।
 
",70.68534209541139,100.0
20046616,33,আইন,"কাপাসিয়ায় ইস্পাহানির কোটি টাকার মালামাল চুরি, গ্রেপ্তার ৬","গাজীপুরের কাপাসিয়া উপজেলার বীর উজলী আমতলীস্থ ইস্পাহানি চা কোম্পানির আঞ্চলিক ডিপো থেকে কর্মচারীদের যোগসাজশে প্রায় কোটি টাকা মূল্যের বিভিন্ন মালামাল লুট হয়েছে
গাজীপুরের কাপাসিয়া উপজেলার বীর উজলী আমতলীস্থ ইস্পাহানি চা কোম্পানির আঞ্চলিক ডিপো থেকে কর্মচারীদের যোগসাজশে প্রায় কোটি টাকা মূল্যের বিভিন্ন মালামাল লুট হয়েছে। কাপাসিয়া থানা পুলিশ জড়িত ৬ জনকে গ্রেপ্তার করে গতকাল গাজীপুর আদালতে পাঠিয়েছেন। এ ব্যাপারে কিশোরগঞ্জ আঞ্চলিক সিনিয়র ডিভিশনাল ম্যানেজার এস এম ইনছানুল হক বাদী হয়ে মামলা দায়ের করেছেন। জানা যায়, কাপাসিয়া উপজেলার টোক ইউনিয়নের বীর উজলী আমতলীস্থ ফাইজ উদ্দিন ও আমিনুল ইসলামের বাড়িতে ভাড়া নিয়ে কোম্পানির দুইটি গোডাউনে বিভিন্ন মালামাল মজুত করেন। এই গোডাউন দু’টির ইনচার্জ হিসেবে দায়িত্বে ছিলেন মো. শামীম আল মামুন (৩১)। তিনি কুষ্টিয়া জেলার দৌলতপুর উপজেলার হৃদয়পুর গ্রামের মৃত দৌলত হোসেনের পুত্র। কোম্পানির মালামাল পরিবহনে ভ্যান ম্যান হিসেবে দায়িত্বে ছিলেন সালমান আহমেদ (২২)। তিনি কুষ্টিয়ার মিরপুর থানার আমলা সদরপুর গ্রামের মহির উদ্দিনের পুত্র। ইস্পাহানি কোম্পানির গোডাউনের দায়িত্বে নিয়োজিত তাদের পরস্পরের যোগসাজশে গত ২৯শে ফেব্রুয়ারি বিকাল থেকে ১লা মার্চ সন্ধ্যা ৬টা পর্যন্ত যেকোনো সময় বিভিন্ন রকমের চা পাতা, চাল, ফুডস, ইস্পি ড্রিংকস পাউডারসহ ৯৩ লাখ ৮৮ হাজার ১০ টাকার বিভিন্ন মালামাল চুরি করে নিয়ে যায়। এ ব্যাপারে কাপাসিয়া থানায় গত ৫ই মার্চ ৭ জনকে আসামি করে মামলা দায়ের করা হয়।কাপাসিয়া থানার ভারপ্রাপ্ত কর্মকর্তা মো. আবু বকর মিয়া জানান, অভিযুক্তরা গত এক সপ্তাহ ধরে পলাতক ছিল।বিজ্ঞাপনপুলিশ ইতিমধ্যে বিভিন্ন স্থানে অভিযান চালিয়ে জড়িত ৬ জনকে আটক করেছে। গ্রেপ্তারকৃতদের কাছ থেকে নগদ ২৫ লাখ টাকা ও ১৪ লাখ ৯৭ হাজার ৯শ’ টাকা মূল্যের মালামাল এবং চুরির কাজে ব্যবহৃত একটি কাভার্ড ভ্যান উদ্ধার করা হয়েছে। গ্রেপ্তারকৃতদের শনিবার সকালে গাজীপুর আদালতে পাঠানো হয়েছে।",70.57115647078382,101.0
20051709,213,শিক্ষা,"রোজায় শিক্ষাপ্রতিষ্ঠান বন্ধ রাখতে হাইকোর্টের আদেশ, যা জানাল মন্ত্রণালয়","রোজার মাসে প্রাথমিক ও মাধ্যমিক স্কুল খোলা রাখার সরকারি সিদ্ধান্ত স্থগিত করেছেন হাইকোর্ট। বিচারপতি কে এম কামরুল কাদের ও বিচারপতি খিজির হায়াতের হাইকোর্ট বেঞ্চ রোববার এ আদেশ দেন।
তবে হাইকোর্টের আদেশ চ্যালেঞ্জ করে আপিল করার বিষয়ে এখনো সিদ্ধান্ত নেয়নি শিক্ষা মন্ত্রণালয়। রায়ের কপি না পাওয়ায় এখনই এ বিষয়ে সিদ্ধান্ত নিতে পারছে না মন্ত্রণালয়। রায়ের কপি পাওয়ার পর অ্যাটর্নি জেনারেলের সঙ্গে আলোচনা করে এ বিষয়ে সিদ্ধান্ত নেওয়া হবে।
রোববার সন্ধ্যায় শিক্ষা মন্ত্রণালয়ের জনসংযোগ কর্মকর্তা এম এ খায়েরের পাঠানো এক সংবাদ বিজ্ঞপ্তিতে এ তথ্য জানানো হয়।
বিজ্ঞপ্তিতে বলা হয়েছে, রমজানে শিক্ষাপ্রতিষ্ঠান বন্ধ রাখার বিষয়ে হাইকোর্টের আদেশের প্রেক্ষিতে সরকারের অবস্থান। এখনো রায়ের কপি পাওয়া যায়নি। রায়ের কপি পেলে অ্যাটর্নি জেনারেলের সঙ্গে কথা বলে সিদ্ধান্ত নেওয়া হবে।
এর আগে রমজানের প্রথম ১৫ দিন মাধ্যমিক ও নিম্ন মাধ্যমিক স্কুল এবং প্রথম দশ দিন প্রাথমিক স্কুল চালু রাখার ঘোষণা দিয়েছিল। সরকারি প্রাথমিক বিদ্যালয়গুলোতে রমজানের প্রথম ১০ দিন সকাল ৯টা থেকে বিকেল ৩টা ৩০ মিনিটে পর্যন্ত ক্লাস চলার নির্দেশনা দেওয়া হয়েছিল। জোহরের নামাজের জন্য সোয়া একটা থেকে দেড়টা পর্যন্ত বিরতি থাকবে।
বছরের শুরুতে প্রাথমিক বিদ্যালয় পবিত্র রমজানে ৩০ দিন ছুটি রেখে বার্ষিক ছুটির তালিকা প্রকাশ করা হয়েছিল। ৯ ফেব্রুয়ারি ছুটির তালিকায় সংশোধনী এনে রোজার প্রথম ১০ দিন খোলা রাখার সিদ্ধান্ত জানায় প্রাথমিক ও গণশিক্ষা মন্ত্রণালয়।
এদিকে পবিত্র রমজান মাসে সরকারি, আধাসরকারি, স্বায়ত্তশাসিত ও আধাস্বায়ত্তশাসিত প্রতিষ্ঠানের অফিসের সময়সূচিও পরিবর্তন করা হয়েছে। এসব দপ্তর চলবে সকাল ৯টা থেকে বেলা সাড়ে ৩টা পর্যন্ত। আর জোহরের নামাজের জন্য দুপুর সোয়া ১টা থেকে দেড়টা পর্যন্ত বিরতি থাকবে।
অন্যদিকে রমজান মাস উপলক্ষ্যে ব্যাংকে লেনদেনের সময় নির্ধারণ করে দিয়েছে কেন্দ্রীয় ব্যাংক। রোজার মাসে ব্যাংকে লেনদেন করা যাবে সকাল সাড়ে ৯টা থেকে বেলা আড়াইটা পর্যন্ত। সেই হিসাবে রমজানে ব্যাংকে বিরতিহীনভাবে লেনদেন চলবে পাঁচ ঘণ্টা।",70.54867609517517,102.0
20180965,374,বিজ্ঞান,"

গাজায় বন্দর নির্মাণ মূল ঘটনাকে আড়ালের কৌশল
","- বন্দর নির্মাণের সময় ১০০০ সেনা মোতায়েন করবে যুক্তরাষ্ট্র - বিমান থেকে ফেলা ত্রাণ বান্ডিলের আঘাতে ৫ ফিলিস্তিনি নিহত - যুদ্ধবিরতির আলোচনায় কোনো আপস করবে না হামাস - রমজানে গাজায় যুদ্ধবিরতি কার্যকর কঠিন হবে : বাইডেন
ত্রাণসহায়তা বেগবান করার কথা বলে গাজায় নৌবন্দর নির্মাণ করতে চাচ্ছে যুক্তরাষ্ট্র। আর এ বিষয়টিকে প্রকৃত ঘটনা থেকে দৃষ্টি সরিয়ে নেয়ার মার্কিন কৌশল হতে পারে বলে মন্তব্য করেছে ডক্টরস উইদাউট বডার্স। ফরাসি ভাষায় এমএসএফ নামে পরিচিত সংগঠনটির যুক্তরাষ্ট্র শাখার নির্বাহী আরভিল বেনোট এক্স পোস্টে বলেন, গাজায় সাগরপথে সাহায্য সরবরাহ করার বাইডেন প্রশাসনের পরিকল্পনাটি আসলে গাজা উপত্যকায় ইসরাইলের ‘নির্বিচার’ ও ‘অসম’ সামরিক হামলার থেকে দৃষ্টি সরিয়ে নেয়ার কৌশল হতে পারে। আলজাজিরা। তিনি বলেন, গাজার মানুষদের খাদ্য, পানি ও চিকিৎসা সরবরাহ প্রবলভাবে প্রয়োজন। ইসরাইলের উচিত সরবরাহ প্রবাহে বাধা না দিয়ে সুযোগ সৃষ্টি করা। তিনি জানান, ‘এটি কোনো লজিস্টিক সমস্যা নয়। এটি একটি রাজনৈতিক সমস্যা। মার্কিন সামরিক বাহিনীর একটি নির্মাণকাজ শুরু করার বদলে তাদের উচিত ছিল ইতোমধ্যেই বিদ্যমান থাকা রাস্তা ও প্রবেশপথগুলো ব্যবহার করে জরুরিভাবে মানবিক ত্রাণ সরবরাহ করা। এ দিকে হামাসের একজন মুখপাত্র আলজাজিরাকে বলেছেন, মানবিক সহায়তা প্রদানের জন্য গাজার উপকূলে একটি অস্থায়ী বন্দর নির্মাণের মার্কিন পরিকল্পনা ‘সঠিক পদক্ষেপ’।এ দিকে গাজার স্বাস্থ্য মন্ত্রণালয়ের প্রকাশিত সবশেষ বিবৃতি অনুসারে, গত ২৪ ঘণ্টায় গাজায় ইসরাইলি হামলায় আরো ৮২ জন ফিলিস্তিনি নিহত ও ১২২ জন আহত হয়েছেন। এ নিয়ে নিহতের সংখ্যা ৩০ হাজার ৯৬০ জনে দাঁড়াল। আর আহতের সংখ্যা দাঁড়িয়েছে ৭২ হাজার ৫২৪ জনে।
১০০০ সৈন্য মোতায়েন হবে : গাজার উপকূলে যুক্তরাষ্ট্র বন্দর নির্মাণের সময় সেখানে এক হাজার সেনা মোতায়েন করবে। পেন্টাগনের প্রেস সেক্রেটারি মেজর জেনারেল প্যাট্রিক রাইডার ওয়াশিংটন ডিসিতে সাংবাদিকদের বলেন, যুক্তরাষ্ট্র বন্দর পরিবহন এবং নির্মাণের জন্য এক হাজার সেনা মোতায়েন করার পরিকল্পনা করছে। তিনি বলেন, বন্দরটি কিভাবে নির্মাণ করা হবে, তা এখনো চূড়ান্ত হয়নি। তিনি বলেন, নির্মাণকাজে ৬০ দিন লেগে যেতে পারে। তিনি বলেন, বন্দরটি নির্মাণে দু’টি অংশ থাকবে। প্রথমে ভাসমান বার্জ নির্মাণ করা হবে। এর ফলে ত্রাণসহায়তা সেখানে নামানো যাবে। সেখান থেকে মার্কিন সামরিক বাহিনী এক হাজার ৮০০ ফুট লম্বা ভাসমান সেতুর মাধ্যমে গাজার ভেতরে ত্রাণসামগ্রী নেবে। রাইডার বলেন, নির্মাণকাজের সময় কোনো মার্কিন সৈন্য গাজার ভেতরে প্রবেশ করবে না। এমনকি সাময়িকভাবেও না। আপস করবে না হামাস : এ দিকে যুদ্ধবিরতির আলোচনায় কোনো আপস করা হবে না বলে জানিয়েছে হামাস। ফিলিস্তিনের স্বাধীনতাকামী সংগঠন হামাসের সশস্ত্র শাখা আরো বলেছে, গত ৭ অক্টোবর যেসব বন্দীকে আটক করা হয়েছে তাদের ছাড় দেয়ার বিনিময়ে গাজা থেকে ইসরাইলকে সৈন্য প্রত্যাহার করতে হবে। আল কাসাম ব্রিগেডের মুখপাত্র আবু ওবাইদা গত শুক্রবার টেলিভিশনে এক বিবৃতিতে বলেছেন, বন্দিবিনিময় চুক্তিতে পৌঁছাতে আমাদের সর্বোচ্চ অগ্রাধিকার হলো আগ্রাসন বন্ধ করা এবং সৈন্য প্রত্যাহারের সম্পূর্ণ প্রতিশ্রুতি। আর এতে কোনো আপস করা হবে না।
ইসরাইল ও হামাসের মধ্যে পাঁচ মাস ধরে চলা যুদ্ধ বন্ধের আশা ম্লান হয়ে যাওয়ার প্রেক্ষাপটে কাসাম ব্রিগেড এই বিবৃতি দিলো। কাতারে যুদ্ধবিরতির সর্বশেষ দফার আলোচনায় বৃহস্পতিবার হামাস তাদের অসন্তুষ্টি প্রকাশ করেছে। হামাসের দাবি গাজা থেকে ইসরাইলকে তাদের সৈন্য প্রত্যাহার করতে হবে। কিন্তু ইসরাইল এ দাবি প্রত্যাখ্যান করেছে। অন্য দিকে আলোচনার মধ্যস্থতাকারীরা পবিত্র রমজান মাস শুরুর আগেই অন্তত ছয় সপ্তাহের যুদ্ধবিরতি ঘোষণার চেষ্টা অব্যাহত রেখেছে। তবে রমজান মাসে ফিলিস্তিনির অবরুদ্ধ গাজা উপত্যকায় একটি যুদ্ধবিরতি কার্যকর করা ‘কঠিন হবে’ বলে মনে করছেন মার্কিন প্রেসিডেন্ট জো বাইডেন। শুক্রবার একটি সংবাদ সম্মেলনে এমন মন্তব্য করেছেন তিনি। রমজান মাস বিশ্বজুড়ে মুসলিমদের কাছে একটি পবিত্র মাস। চলতি বছরের পবিত্র এই মাস শুরুর আগে গাজায় একটি যুদ্ধবিরতি কার্যকরের চেষ্টা করে যাচ্ছিল মধ্যস্থতাকারীরা। তবে এ প্রচেষ্টা এখনো কোনো আলোর মুখ দেখেনি। গত সপ্তাহে কোনো সিদ্ধান্ত ছাড়াই কায়রোতে এ বিষয়ের আলোচনা শেষ হয়েছে। টানা পাঁচ মাস ধরে চলা এ যুদ্ধ থামানোর প্রচেষ্টা ব্যর্থ হওয়ার আশঙ্কা করা হচ্ছে।
ত্রাণ বান্ডিলের আঘাতে নিহত ৫ : এ দিকে দুর্ভিক্ষের মুখে থাকা যুদ্ধবিধ্বস্ত, অবরুদ্ধ ফিলিস্তিনি ছিটমহল গাজায় বিমান থেকে ফেলা ত্রাণ প্যাকেজের আঘাতে অন্তত পাঁচজন নিহত হয়েছে। শুক্রবার গাজা সিটির পশ্চিমে আল শাতি শরণার্থী শিবিরে ঘটা এ ঘটনাটিতে আরো ১০ জন আহত হয়েছেন বলে ঘটনাস্থলে উপস্থিত সাংবাদিকরা জানিয়েছেন। শুক্রবার প্রাপ্ত এক ভিডিওর বরাতে সিএনএন জানিয়েছে, একটি ত্রাণ প্যাকেজের উপরে থাকা প্যারাসুট না খোলায় ঘটনাটি ঘটে যায়। ত্রাণের বান্ডিলটি অত্যন্ত দ্রুতগতিতে নিচে থাকা মানুষের ওপর এসে পড়ে। গাজা সিটির পশ্চিমাংশের ফিরোজ টাওয়ারের কাছে আবাসিক এলাকায় ঘটনাটি ঘটে। সাংবাদিক খাদের আল জানুন সিএনএনকে জানান, এ দিন তিনি বিমান থেকে আল শাতি শিবিরে ত্রাণ প্যাকেজ ফেলতে দেখেছেন, কিন্তু কোনো দেশের বিমান সেগুলো ফেলেছে, তা নিশ্চিত হতে পারেননি। এ ঘটনায় পাঁচজন নিহত হয়েছে বলে নিশ্চিত করেছেন গাজা সিটির আল শিফা মেডিক্যাল কমপ্লেক্সের জরুরি সেবা বিভাগের প্রধান মুহম্মদ আল-শেখ। আহতদের আল শিফা হাসপাতালে ভর্তি করা হয়েছে। তাদের মধ্যে কয়েকজনের অবস্থা গুরুতর বলে আল-শেখ জানিয়েছেন।সমুদ্রপথে ত্রাণ করিডোর চালু আজ : যুক্তরাষ্ট্রের প্রেসিডেন্ট জো বাইডেন গাজায় ত্রাণ পাঠাতে সমুদ্রবন্দর গড়ার পরিকল্পনা জানানোর পর ইউরোপীয় ইউনিয়ন এ করিডোর চালুর উদ্যোগ নেয়ার কথা জানিয়েছে। সাইপ্রাস থেকে গাজায় ফিলিস্তিনিদের জন্য ত্রাণ সরবরাহ করতে সমুদ্রপথে একটি করিডোর আজ রোববারের মধ্যেই চালু করা হতে পারে বলে জানিয়েছেন ইউরোপীয় কমিশনের (ইসি) প্রেসিডেন্ট উরসুলা ভন ডার লিয়েন। সাইপ্রাসের এক বন্দরশহেের ইউরোপীয় কমিশনের প্রেসিডেন্ট ভন ডার লিয়েন বলেন, ‘আমরা এখন এই করিডোর খোলার দ্বারপ্রান্তে রয়েছি। আশা করছি শনি-রোববারেরই করিডোর চালু হবে। প্রাথমিকভাবে এই পাইলট অভিযান চালু হচ্ছে দেখে আমি খুবই খুশি।’ তিনি আরো বলেন, ‘গাজা মানবিক বিপর্যয়ের সম্মুখীন। সমুদ্রপথে এই করিডোর গাজায় ব্যাপকমাত্রায় আরো বেশি ত্রাণ পাঠানোর সুযোগ করে দেবে।’
",70.37240103139582,103.0
20051711,215,রাজনীতি,প্রধানমন্ত্রীর প্রেস সচিব ইহসানুল করিম আর নেই,"প্রধানমন্ত্রী শেখ হাসিনার প্রেস সচিব ইহসানুল করিম মারা গেছেন। বঙ্গবন্ধু শেখ মুজিব মেডিকেল বিশ্ববিদ্যালয়ে (বিএসএমএমইউ)চিকিৎসাধীন অবস্থায় রোববার রাতে তার মৃত্যু হয় (ইন্না লিল্লাহি ওয়া ইন্না ইলাইহি রাজিউন)।
প্রধানমন্ত্রীর উপ-প্রেস সচিব ইমরুল কায়েস যুগান্তরকে এ তথ্য নিশ্চিত করেছেন। তার মৃত্যুতে প্রধানমন্ত্রী শেখ হাসিনা গভীর শোক প্রকাশ করেছেন।
ইহসানুল করিমকে ২০১৫ সালের ১৫ জুন প্রধানমন্ত্রীর প্রেস সচিব হিসেবে এক বছরের জন্য চুক্তিভিত্তিক নিয়োগ দেওয়া হয়। তার নিয়োগের মেয়াদ ২০১৬ সালের ১৬ জুন তিন বছরের জন্য বাড়ানো হয়।
২০১৯ সালের ১৮ জুন আরও তিনবছর তার নিয়োগের মেয়াদবাড়ানো হয়। সর্বশেষ ২০২২ সালের জুনে আরও একদফায় তার নিয়োগের মেয়াদ দুবছরের জন্যে বাড়ানো হয়।
প্রধানমন্ত্রীর প্রেস সচিব হিসেবে নিয়োগ পাওয়ার আগে, তিনি রাষ্ট্রপতির প্রেস সচিবের দায়িত্ব পালন করেন। এর আগে তিনি ২০০৯-২০১৩ সালে জাতীয় বার্তা সংস্থা বাংলাদেশ সংবাদ সংস্থার (বাসস) ব্যবস্থাপনা পরিচালক ও প্রধান সম্পাদকের দায়িত্ব পালন করেন। বাসসে তিনি ১৯৭২ সালে স্টাফ রিপোর্টার হিসেবে তার কর্মজীবন শুরু করেন।
ইহসানুল করিম তার দীর্ঘ সাংবাদিকতা জীবনে বিবিসি (ব্রিটিশ ব্রডকাস্টিং কর্পোরেশন) ও পিটিআই (প্রেস ট্রাস্ট অব ইন্ডিয়া)-সহ কয়েকটি বিদেশিসংবাদ মাধ্যমে বাংলাদেশের প্রতিনিধি হিসেবে কাজ করেন।
বঙ্গবন্ধু শেখ মুজিবুর রহমানের আহ্বানে সাড়া দিয়ে তিনি ১৯৭১ সালে মুক্তিযুদ্ধে যোগ দেন এবং বাংলাদেশ লিবারেশন ফোর্সের (বিএলএফ) সদস্য হিসেবে দেশের পশ্চিমাঞ্চলের রণাঙ্গনে যুদ্ধ করেন।
ইহসানুল করিম কুষ্টিয়া জেলার এক সম্ভান্ত মুসলিম পরিবারে জন্ম গ্রহণ করেন। ঢাকা বিশ্ববিদ্যালয় থেকে তিনি পোস্ট গ্রাজুয়েট ডিপ্লোমা ইন জার্নালিজম ডিগ্রি লাভ করেন।তিনি বাসসের নয়াদিল্লি সংবাদদাতা হিসেবে ভারতে পাঁচ বছর কাজ করেন।
ইহসানুল করিমের সহধর্মিণীর নাম মমতাজ শিরিন করিম। তাদের এক কন্যা ও এক পুত্রসন্তান রয়েছে।",70.37224887386873,104.0
20051834,261,রাজনীতি,বিএনপি নেতা মেজর হাফিজ কারামুক্ত,"বিএনপির ভাইস চেয়ারম্যান ও সাবেক মন্ত্রী মেজর (অব.) হাফিজ উদ্দিন আহমেদ কারামুক্ত হয়েছেন। রোববার সন্ধ্যা ৭টায় কেরানীগঞ্জ কেন্দ্রীয় কারাগার থেকে মুক্তি পেয়েছেন তিনি। কারাফটকে তাকে স্বাগত জানান দলীয় নেতাকর্মীরা।
বিএনপি মিডিয়া সেলের সদস্য শায়রুল কবির খান বিষয়টি নিশ্চিত করেন।
এর আগে রোববার সকালে রাজধানীর গুলশান থানার নাশকতা মামলায় বিচারিক আদালতে জামিন পান মেজর হাফিজ। 
এদিকে মঙ্গলবার হাফিজ উদ্দিন এ মামলায় আত্মসমর্পণ করে জামিন আবেদন করলে তা নামঞ্জুর করে কারাগারে পাঠানোর নির্দেশ দেন ঢাকার মেট্রোপলিটন ম্যাজিস্ট্রেট রাজেশ চৌধুরী। 
গত ১৪ ডিসেম্বর হাঁটুতে অস্ত্রোপচারের চিকিৎসার জন্য দুপুর আড়াইটার দিকে এয়ার ইন্ডিয়ার একটি ফ্লাইটে রাজধানীর শাহজালাল বিমানবন্দর ত্যাগ করেন মেজর হাফিজ। ভারতে চিকিৎসাধীন অবস্থায় গত ২৮ ডিসেম্বর আদালত তার ২১ মাসের কারাদণ্ড দেন। পাশাপাশি পাঁচ হাজার টাকা জরিমানা অনাদায়ে এক মাসের কারাদণ্ড দেওয়া হয়। পরে গত ৩ মার্চ ভারতে চিকিৎসা শেষে দেশে ফেরেন তিনি।
মামলার অভিযোগ থেকে জানা যায়, ২০১১ সালের ৪ জুন গুলশান থানাধীন মহাখালী ওয়্যারলেস গেট পানির ট্যাংকির সামনে রাস্তার ওপর অবৈধ সমাবেশ থেকে পুলিশের কাজে বাধা দেন এবং তাদের আক্রমণ করেন। রাস্তায় চলাচলরত গাড়ি ভাঙচুর ও আগুন ধরিয়ে দেন।২০১৪ সালের ২৯ এপ্রিল মামলাটি তদন্তের পর গুলশান থানার এসআই কামরুল হাসান তালুকদার আদালতে চার্জশিট দাখিল করেন। ২০২২ সালের ২৫ এপ্রিল এ মামলায় আসামিদের বিরুদ্ধে অভিযোগ গঠন করে বিচার শুরুর আদেশ দেন। মামলাটির বিচার চলাকালীন আদালত ১২ জন সাক্ষীর মধ্যে সাতজনের সাক্ষ্য গ্রহণ করেছেন। গত ২৪ ডিসেম্বর যুক্তিতর্ক উপস্থাপন শেষে রায় ঘোষণার জন্য ২৮ ডিসেম্বর দিন ধার্য করেন আদালত।",70.35561246513856,105.0
20046677,94,আইন,লেবাননে ইসরাইলের হামলায় অন্তঃসত্ত্বা নারীসহ নিহত ৫,"লেবাননে ইসরাইলের প্রাণঘাতী হামলায় অন্তঃসত্ত্বা নারীসহ কমপক্ষে পাঁচজন নিহত হয়েছেন
লেবাননে ইসরাইলের প্রাণঘাতী হামলায় অন্তঃসত্ত্বা নারীসহ কমপক্ষে পাঁচজন নিহত হয়েছেন। নিহতদের মধ্যে একই পরিবারের সদস্য রয়েছেন চারজন। এছাড়া হামলায় আহত হয়েছেন আরও ৯ জন। রোববার সংবাদমাধ্যম আল জাজিরা এক প্রতিবেদনে এই তথ্য জানায়।প্রতিবেদনে বলা হয়, দক্ষিণ লেবাননের একটি বাড়িতে ইসরাইল বিমান হামলা চালিয়েছে এবং এতে অন্তত পাঁচজন নিহত ও আরও নয়জন আহত হয়েছেন। লেবাননের সরকারি ন্যাশনাল নিউজ এজেন্সি জানিয়েছে, খিরবেত সেলম এলাকায় একটি বাড়িতে চালানো ওই হামলায় একই পরিবারের চারজন নিহত হয়েছেন। নিহতদের মধ্যে এক দম্পতি ও তাদের দুই সন্তান এবং অন্য একজন ব্যক্তি রয়েছেন। নিহত ওই মা গর্ভবতী ছিলেন।",70.32661716367755,106.0
20181742,476,অর্থনীতি,"

ভুটানের রাষ্ট্রদূতের ভূরুঙ্গামারীর সোনাহাট স্থলবন্দর পরিদর্শন
","বাংলাদেশে নিযুক্ত ভুটানের রাষ্ট্রদূত রিনচেন কুয়েনসিল কুড়িগ্রামের ভূরুঙ্গামারীর সোনাহাট স্থলবন্দর পরিদর্শন করেছেন।
রোববার বিকেলে পরিদর্শনের সময় ভুটানের ডিপার্টমেন্ট অব ইন্ডাস্ট্রির ডিজি চ্যামিটেসরিন, চিপ ট্রেড অফিসার কিনলে ইয়াংজন, ভুটানের ঢাকা এ্যাম্বাসি কাউন্সিলর জিকরেল টাসরিন রাষ্ট্রদূতের সফরসঙ্গী ছিলেন।
এছাড়া বেজার নির্বাহী চেয়ারম্যান শেখ ইউসুফ হারুন, বেজার মহাব্যবস্থাপক (অর্থ বাজেট) শেখ মো: যোবায়েদ হোসেন, কুড়িগ্রাম জেলা প্রশাসক মোহাম্মদ সাইদুল আরীফ প্রমুখ উপস্থিত ছিলেন।
ভুটানের রাষ্ট্রদূত সোনাহাট স্থলবন্দরের হলরুমে বন্দর কর্তৃপক্ষ ও সরকারী কর্মকর্তাদের সাথে মতবিনিময় করেন।
তিনি সোনাহাট স্থলবন্দর পরিদর্শেনর আগে সকালে কুড়িগ্রামে প্রস্তাবিত বিশেষ অর্থনৈতিক অঞ্চল পরিদর্শন করেন। অর্থনৈতিক অঞ্চলটি বাস্তবায়ন হলে বাংলাদেশ ও ভুটানের মধ্যে ব্যবসায়িক সম্পর্ক আরো দৃঢ় হবে। এতে সোনাহাট স্থলবন্দরের কার্যক্রম আরো গতিশীল হবে।
",70.274966397695,107.0
20051703,207,অর্থনীতি,আগামী রমজানে পণ্যের দাম বেঁধে দেওয়া হবে: বাণিজ্য প্রতিমন্ত্রী,"বাণিজ্য প্রতিমন্ত্রী আহসানুল ইসলাম টিটু জানিয়েছেন, আগামী রমজানে মন্ত্রিসভার অনুমোদন নিয়ে অত্যাবশ্যকীয় পণ্যের একটি পূর্ণাঙ্গ তালিকা করে দাম বেঁধে দেওয়া হবে। রোববার সচিবালয়ে এক সই অনুষ্ঠানে এ কথা বলেন তিনি।
অনুষ্ঠানে কৃষিপণ্য সরবরাহে নিযুক্ত ট্রেডিং করপোরেশন অব বাংলাদেশ (টিসিবি) এবং রাশিয়ার কৃষি মন্ত্রণালয় ‘প্রোডিনটর্গ’ এর সঙ্গে সমঝোতা স্মারক (এমওইউ) সই হয়।
বাণিজ্য প্রতিমন্ত্রী বলেন, ইউএইতে (সংযুক্ত আরব আমিরাত) দেখলাম, ১৮টি অত্যাবশ্যকীয় পণ্যের রাষ্ট্রীয় সার্কুলার দিয়ে দিয়েছে, এই পণ্যগুলোর দাম কেউ এ মাসে (রমজান) বাড়াতে পারবে না। আমরা এবার হয়তো পারি নাই। ইনশাআল্লাহ আমাদের সাপ্লাই চেইন ইম্প্রুভ করে পর্যাপ্ত পরিমাণে সরবরাহ ইম্প্রুভ করে আগামীতে কেবিনেটের অনুমোদন নিয়ে অত্যাবশ্যকীয় পণ্যের একটা কমপ্লিটলিস্ট তৈরি করব। ওইভাবে এটার সাপ্লাই বাড়ানো এবং পণ্যের নির্ধারিত দাম আমরা যাতে ঠিক করতে পারি।",70.21996221507348,108.0
20046825,132,অর্থনীতি,বঙ্গবন্ধুর জীবন ও দর্শন বিষয়ক সেমিনার অনুষ্ঠিত,"হাইড্রোকার্বন ইউনিটের উদ্যোগ জাতির পিতা বঙ্গবন্ধু শেখ মুজিবুর রহমানের ৭ই মার্চের ভাষণের গুরুত্ব ও তাৎপর্য এবং তার জীবন ও দর্শন বিষয়ক সেমিনার অনুষ্ঠিত হয়েছে। রোববার রাজধানীর সেগুনবাগিচাস্থ হাইড্রোকার্বন ইউনিটের সম্মেলন কক্ষে এ সেমিনার অনুষ্ঠিত হয়।
সিমিনারে প্রধান অতিথি ছিলেন অতিরিক্ত সচিব (পিআরএল) মোহাম্মদ জাকির হোসেন। এতে মূল প্রবন্ধ উপস্থাপন করেন বিশিষ্ট লেখক, গবেষক ও মুক্তিযুদ্ধ জাদুঘরের ট্রাস্টি মফিদুল হক। বিশেষ অতিথি ছিলেন খনিজ সম্পদ উন্নয়ন ব্যুরোর (বিএমডি) পরিচালক মো. আবুল বাসার সিদ্দিক আকন। অনুষ্ঠানে সভাপতিত্ব করেন হাইড্রোকার্বন ইউনিটের মহাপরিচালক মো. শামীম খান। স্বাগত বক্তব্য দেন হাইড্রোকার্বন ইউনিটের পরিচালক দীপক কুমার চক্রবর্তী।
সেমিনারের প্রধান অতিথি মোহাম্মদ জাকির হোসেন বলেন, একটি দেশের শিল্প, কৃষি, স্বাস্থ্য ও অবকাঠামো উন্নয়নের মেরুদ- হচ্ছে জ্বালানি খাত। বঙ্গবন্ধুর রাজনৈতিক দর্শন ছিল আত্মমর্যাদাশীল স্বনির্ভর জাতি হিসেবে বাঙালিকে বিশ্ব দরবারে প্রতিষ্ঠিত করা। সাশ্রয়ী ও নিরবিচ্ছিন্ন জ্বালানি সরবরাহ নিশ্চিত করার জন্য বঙ্গবন্ধু স্বাধীনতার পর থেকেই নিজস্ব খনিজ সম্পদ আহরণে জোর দিয়েছিলেন।মূল প্রবন্ধ উপস্থাপনায় মুক্তিযুদ্ধ জাদুঘরের ট্রাস্টি মফিদুল হক বলেন, জাতির পিতা বঙ্গবন্ধু শেখ মুজিবুর রহমান অকুতোভয় নেতৃত্ব, অসীম সাহস ও অদম্য দৃঢ়চেতনায় পাকিস্তানি উপনিবেশবাদের চর্বচোষ্যকে বিতাড়িত করে বিশ্বের দরবারে তুলে ধরেন লাল-সবুজের মানচিত্রে আঁকা একটি ভূখ-, যার নাম বাংলাদেশ। বঙ্গবন্ধুর ৭ই মার্চের ভাষণের তাৎপর্য শুধু মুক্তিযুদ্ধে জাতিকে নির্দেশনার মধ্যেই সীমাবদ্ধ নয় বরং '৭৫ পরবর্তী যেকোনো জাতীয় সংকট ও মুক্তিযুদ্ধের চেতনায় আঘাত মোকাবিলায় এই ভাষণ আমাদের পথ দেখায়।
সেমিনারের সভাপতির বক্তব্যে হাইড্রোকার্বন ইউনিটের মহাপরিচালক মো. শামীম খান বলেন, বাংলাদেশের অর্থনৈতিক উন্নয়ন ও সমৃদ্ধির জন্য প্রয়োজনীয় জ্বালানি নিরাপত্তার পথ নির্দেশনা দিয়েছেন জাতির পিতা বঙ্গবন্ধু। বঙ্গবন্ধুর সুযোগ্য কন্যা প্রধানমন্ত্রী শেখ হাসিনা এর সুদূর প্রসারী কর্মপরিকল্পনা ও নিরলস প্রচেষ্টায় বাংলাদেশের জ্বালানি খাত সমৃদ্ধ করছেন।
অনুষ্ঠানে পেট্রোবাংলা ও পেট্রোবাংলার কোম্পানিসমূহ, বিপিসি ও বিপিসির কোম্পানিসমূহ, জিএসবি, বিএমডি, বিপিআই, বিস্ফোরক পরিদপ্তর এবং হাইড্রোকার্বন ইউনিটের প্রতিনিধিরা উপস্থিত ছিলেন।",70.19314610688322,109.0
20044810,8,রাজনীতি,ব্রাহ্মণবাড়িয়া জেলা পরিষদে বিল্লালের চমক,"ব্রাহ্মণবাড়িয়া জেলা পরিষদ চেয়ারম্যান পদে উপ-নির্বাচনে জয়ী হয়েছেন মো. বিল্লাল মিয়া
ব্রাহ্মণবাড়িয়া জেলা পরিষদ চেয়ারম্যান পদে উপ-নির্বাচনে জয়ী হয়েছেন মো. বিল্লাল মিয়া। ঘোড়া প্রতীকে তিনি পেয়েছেন ৭৪৩ ভোট। তার নিকটতম প্রতিদ্বন্দ্বী জেলা আওয়ামী লীগের সিনিয়র সহ-সভাপতি ও সাবেক মেয়র মো. হেলাল উদ্দিন চশমা প্রতীকে পেয়েছেন ৪৯০ ভোট। আরেক প্রতিদ্বন্দ্বী শফিকুল আলম আনারস প্রতীকে পেয়েছেন ১৩৩ ভোট। নির্বাচনে ১৩৮৪ ভোটের মধ্যে ১৩৬৬ ভোট কাষ্ট হয়। শতকরা ৯৮.৭০ পার্সেন্ট ভোট পড়েছে।জেলা নির্বাচন কর্মকর্তা ও জেলা পরিষদ চেয়ারম্যান পদের উপ-নির্বাচনের রিটার্নিং কর্মকর্তা মোহাম্মদ সাদেকুল ইসলাম শনিবার সন্ধ্যায় নির্বাচনের ফলাফল ঘোষণা করেন। বিল্লাল মিয়া ২০২২ সালের ১৭ই অক্টোবর অনুষ্ঠিত জেলা পরিষদের সাধারণ নির্বাচনে পরিষদের ৩ নং ওয়ার্ড তথা আশুগঞ্জ থেকে সদস্য নির্বাচিত হয়েছিলেন। সেই সময়ে নির্বাচিত চেয়ারম্যান আল মামুন সরকার গত বছরের ২রা অক্টোবর মারা গেলে নির্বাচন কমিশন চেয়ারম্যান পদে উপ-নির্বাচনের তফসিল ঘোষণা করে। বিল্লাল সদস্য পদত্যাগ করে চেয়ারম্যান পদে প্রতিদ্বন্দ্বিতায় আসেন। তার বাড়ি আশুগঞ্জের শরীফপুর ইউনিয়নের দক্ষিণ তরুয়ায়।বিজ্ঞাপনপোল্ট্রি ও গার্মেন্টস ব্যবসায়ী বিল্লালের নির্বাচনে জয় চমক সৃষ্টি করেছে। তার কাছে ধরাশায়ী হয়েছেন জেলা পরিষদের সাবেক চেয়ারম্যান ও প্রশাসক শফিকুল আলম, ব্রাহ্মণবাড়িয়া পৌরসভার দু’বারের সাবেক মেয়র হেলাল উদ্দিন। অবশ্য নির্বাচনের শুরু থেকে টাকার খেলার বিষয়টি আলোচনায় ছিলো। মূলত টাকা জয় নির্ধারণ করে দিয়েছে বলে আলোচনা চলছে। তৃণমূলের জনপ্রতিনিধিরা এমপি-মন্ত্রীর কথা রাখেননি।ফলাফলে সেটাও পরিষ্কার। আইন বিচার ও সংসদ বিষয়ক মন্ত্রী আনিসুল হক এমপি টাকায় ভোট বিক্রি না করতে তার নির্বাচনী এলাকা কসবা ও আখাউড়ার জনপ্রতিনিধিদের সাবধান করেন। তিনি জেলা আওয়ামী লীগের সিনিয়র সহ-সভাপতি মো. হেলাল উদ্দিনকে ভোট দিতে বলেন।নাসিরনগরের সংসদ সদস্য সৈয়দ এ কে একরামুজ্জামান তার উপজেলার সকল চেয়ারম্যান ও সদস্যদের ঢাকায় বোট ক্লাবে আপ্যায়ন করে হেলাল উদ্দিনকে ভোট দিতে বলেন। সদর আসন থেকে নির্বাচিত সংসদ সদস্য, গৃহায়ন ও গনপূর্ত মন্ত্রী র আ ম উবায়দুল মোকতাদির চৌধুরী, বাঞ্ছারামপুর থেকে নির্বাচিত সংসদ সদস্য ক্যাপ্টেন অব. এ বি তাজুল ইসলাম, নবীনগরের সংসদ সদস্য ফয়জুর রহমান বাদলও আওয়ামী লীগ নেতা হেলাল উদ্দিনকে প্রকাশ্য সমর্থন দেন। তবে তাদের কথা রাখেননি নির্বাচনের ভোটার ইউপি চেয়ারম্যান-সদস্য, উপজেলা চেয়ারম্যান-ভাইস চেয়ারম্যান ও পৌরভার মেয়র-কাউন্সিলরদের বেশির ভাগই। বিশেষ করে ইউপি সদস্যদের দিকে টাকায় ভোট বিক্রির অভিযোগের আঙ্গুল ছিলো ওপেন-সিক্রেট।",70.07114730604866,110.0
20046602,19,অর্থনীতি,বিরামপুরে চলন্ত ট্রেনে উঠতে গিয়ে নিহত ১,"দিনাজপুরের বিরমাপুরে চলন্ত ট্রেনে উঠতে গিয়ে প্ল্যাটফরম ও ট্রেনের মাঝে চাপা পড়ে নয়ন (৪০) নামের এক ব্যক্তি নিহত হয়েছে
দিনাজপুরের বিরমাপুরে চলন্ত ট্রেনে উঠতে গিয়ে প্ল্যাটফরম ও ট্রেনের মাঝে চাপা পড়ে নয়ন (৪০) নামের এক ব্যক্তি নিহত হয়েছে। গতকাল সকাল সাড়ে ১১টার দিকে বিরামপুর রেলস্টেশনে এ ঘটনা ঘটে। নিহত নয়ন জেলার বিরামপুর উপজেলার পূর্বজগন্নাথপুর নতুন বাজারের হাসানের ছেলে এবং একজন কাপড় ব্যবসায়ী। বিষয়টি নিশ্চিত করেছেন হিলি রেলওয়ে জিআরপি পুলিশ ফাঁড়ির ইনচার্জ এসআই রফিকুল ইসলাম। বিরামপুর রেলওয়ে স্টেশন মাস্টার আনন্দ চক্রবর্তী জানান, নিহত ব্যক্তি একজন কাপড় ব্যবসায়ী। পঞ্চগড় থেকে ছেড়ে আসা ঢাকাগামী দ্রুতযান এক্সপ্রেস ট্রেনটি বিরামপুর রেল স্টেশনে যাত্রা বিরতির পাঁচ মিনিট পর ঢাকার উদ্দেশ্যে রওনা দেয়। এরপর ট্রেনটি বিরামপুর রেল স্টেশন অতিক্রম করার সময় নিহত ব্যক্তি নয়ন চলন্ত ট্রেনে উঠতে গেলে প্ল্যাটফরম ও ট্রেনের মাঝখানে চাপা পড়ে গুরুতর জখম হয়। খবর পেয়ে ফায়ার সার্ভিস তাকে উদ্ধার করে বিরামপুর উপজেলা স্বাস্থ্য কমপ্লেক্সে নিলে কর্তব্যরত চিকিৎসক মৃত ঘোষণা করেন। হিলি রেলওয়ে জিআরপি পুলিশ ফাঁড়ির ইনাচার্জ এসআই রফিকুল ইসলাম জানান, পরিবারের আবেদনের প্রেক্ষিতে লাশ ময়নাতদন্ত ছাড়াই হস্তান্তর করা হয়েছে।",70.01055800266079,111.0
20051682,186,রাজনীতি,প্রেসিডেন্ট নির্বাচন অসাংবিধানিক: ইমরান খান,"পাকিস্তানের প্রেসিডেন্ট নির্বাচনকে অসাংবিধানিক ও অগ্রহণযোগ্য উল্লেখ করেছেন দেশটির সাবেক প্রধানমন্ত্রী ইমরান খান। একই সঙ্গে প্রতিবাদ জানিয়ে দেশজুড়ে শান্তিপূর্ণ বিক্ষোভের ডাক দিয়েছেন ইমরান খান।
শনিবার প্রেসিডেন্ট নির্বাচনের প্রতিবাদ জানিয়ে এ বিক্ষোভের ডাক দেন তিনি। খবর ডনের। 
আরও পড়ুন:পিটিআই নেতাকে হত্যার ছক কষেছিলেন মরিয়ম নওয়াজ !
কারাবন্দি ইমরান খান বলেছেন, জাতি কখনই প্রমাণিত ও সবচেয়ে দুর্নীতিগ্রস্ত ব্যক্তিদের দেশের প্রেসিডেন্ট এবং প্রধানমন্ত্রী হিসেবে গ্রহণ করবে না।
শনিবার পিপিপির কো-চেয়ারম্যান আসিফ আলি জারদারি পাকিস্তানের ১৪তম প্রেসিডেন্ট হিসেবে নির্বাচিত হন। তার বিরুদ্ধে লড়েছিলেন পিটিআই সমর্থিত সুন্নি ইত্তেহাজ কাউন্সিলের (এসআইসি) মাহমুদ খান আচাকজাই।
আর প্রধানমন্ত্রী নির্বাচিত হয়েছেন পিএমএল-এন সভাপতি শাহবাজ শরিফ।
পিটিআই নেতা ইমরান খান অবশ্য শুরু থেকেই ৮ ফেব্রুয়ারির নির্বাচনে কারচুপি ও ভোট চুরি হয়েছে বলে অভিযোগ করে আসছিলেন। এবার প্রেসিডেন্ট নির্বাচনকেও অসাংবিধানিক উল্লেখ করে রোববার দেশজুড়ে বিক্ষোভের ডাক দিয়েছেন তিনি।
বিক্ষোভে অংশ নিতে এরই মধ্যে লাহোরসহ পাকিস্তানের বেশ কয়েকটি শহরে জড়ো হতে শুরু করেছেন পিটিআইকর্মী ও ইমরান খানের সমর্থকরা।
নির্বাচনের পর থেকেই দেশজুড়ে বিক্ষোভ-সমাবেশ করে আসছে পিটিআই।",69.93287547025957,112.0
20180657,339,শিক্ষা,"

 জামালপুরে কিশোর গ্যাংয়ের ছুরিকাঘাতে বিশ্ববিদ্যালয়ের ৮ শিক্ষার্থী আহত
","জামালপুরে বঙ্গমাতা শেখ ফজিলাতুন্নেছা মুজিব বিজ্ঞান ও প্রযুক্তি বিশ্ববিদ্যালয় (বশেমুপ্রবি) শিক্ষার্থীদের ওপর হামলা ও ছুরিকাঘাত করে অন্তত আট শিক্ষার্থী আহত করেছে স্থানীয় কিশোর গ্যাং। আহদের মধ্যে দুই শিক্ষার্থীকে আশঙ্কাজনক অবস্থায় ময়মনসিংহ মেডিক্যাল কলেজ হাসপাতাল পাঠানো হয়েছে। বাকি ছয়জন জামালপুর জেনারেল হাসপাতালে চিকিৎসাধীন আছেন।গত শুক্রবার রাত ৯টার দিকে শহরের বনপাড়া রেল ক্রসিংয়ে স্থানীয় কিশোর গ্যাং এ হামলা চালায়। প্রত্যক্ষদর্শী বিশ্ববিদ্যালয় শিক্ষার্থী তানভীর আহমেদ জানান, তারা কয়েকজন শিক্ষার্থী ওই এলাকা দিয়ে হেঁটে আসছিলেন। এ সময় স্থানীয় কিশোর গ্যাং তাদের পথরোধ করে মোবাইল ফোন ও টাকা পয়সা ছিনিয়ে নেয়। এতে প্রতিবাদ করলে তারা দেশীয় অস্ত্রশস্ত্র নিয়ে আমাদের ওপর হামলা চালায়।এ ব্যাপারে বিশ্ববিদ্যালয়ের প্রক্টর এসএম ইউসুফ আলী মোবাইল ফোনে বলেন, আমি একটি মিটিংয়ে আছি। ২০ মিনির পর ফোন করুন। বিশ্ববিদ্যালয়ের ভাইস চ্যান্সেলর অধ্যাপক ড. কামারুল আলম খান জানান, এ ব্যাপারে আইনগত প্রক্রিয়ার প্রয়োজনীয় ব্যবস্থা নেয়া হচ্ছে।জামালপুর সদর থানার ওসি মহব্বত কবির বলেন, বিশ্ববিদ্যালয় শিক্ষার্থীদের ওপর হামলা ও আহত করার বিষয়ে মামলার প্রক্রিয়া চলছে।
 
",69.91808543585248,113.0
20180968,375,রাজনীতি,"

বঙ্গবন্ধু মেমোরিয়াল ট্রাস্টের সভায় প্রধানমন্ত্রী
","প্রধানমন্ত্রী শেখ হাসিনা গতকাল জাতির পিতা বঙ্গবন্ধু শেখ মুজিবুর রহমান মেমোরিয়াল ট্রাস্টের নিয়মিত বৈঠকে সভাপতিত্ব করেন। গণভবনে এ বৈঠক অনুষ্ঠিত হয়। বৈঠকে প্রধানমন্ত্রী ও ট্রাস্টের চেয়ারপারসন শেখ হাসিনা চলমান প্রকল্পগুলোর কার্যক্রম দ্রুত সম্পন্ন করার জন্য সংশ্লিষ্ট কর্তৃপক্ষকে নির্দেশ দেন। ট্রাস্টি বোর্ডের পরিচালনা কমিটি পূর্ববর্তী সভার কার্যবিবরণী অনুমোদন করে এবং বঙ্গবন্ধু শেখ মুজিবুর রহমান স্মৃতি জাদুঘর সংক্রান্ত বিষয়ে আলোচনা করা হয়।বৈঠকে উপ-কমিটির প্রতিবেদনসহ অন্যান্য গুরুত্বপূর্ণ বিষয়ে আলোচনা হয়। এ সময় নূর-ই-আলম চৌধুরী এমপি, শেখ হেলাল উদ্দিন এমপি, ফরিদা শেখ, রাদওয়ান মুজিব সিদ্দিক, মেজর জেনারেল (অব.) আব্দুল হাফিজ মল্লিক এমপি, রবিউল হাসান অভি ও বঙ্গবন্ধু শেখ মুজিবুর রহমান স্মৃতি জাদুঘরের কিউরেটরসহ ট্রাস্টি সদস্যরা উপস্থিত ছিলেন।
দুর্যোগ সহনশীল ও সমৃদ্ধ বাংলাদেশ গড়ে তোলার আশাবাদ প্রধানমন্ত্রীর : প্রধানমন্ত্রী শেখ হাসিনা ২০৩০ সালের মধ্যে টেকসই উন্নয়ন লক্ষ্যমাত্রা অর্জন করে ২০৪১ সালের মধ্যে দুর্যোগ সহনশীল, ক্ষুধা-দারিদ্র্যমুক্ত ও উন্নত-সমৃদ্ধ বাংলাদেশ গঠনে দৃঢ় আশাবাদ ব্যক্ত করেছেন। তিনি ‘জাতীয় দুর্যোগ প্রস্তুতি দিবস’ উপলক্ষে দেয়া এক বানীতে গতকাল এ আশাবাদ ব্যক্ত করেন।প্রধানমন্ত্রী শেখ হাসিনা বলেন, প্রতি বছরের মতো দেশব্যাপী ১০ মার্চ ‘জাতীয় দুর্যোগ প্রস্তুতি দিবস’ উদ্যাপন করা হচ্ছে জেনে তিনি আনন্দিত। দিবসটির এবারের প্রতিপাদ্য ‘দুর্যোগ প্রস্তুতিতে লড়ব, স্মার্ট সোনার বাংলা গড়ব’ সময়োপযোগী হয়েছে বলে তিনি মনে করেন। প্রধানমন্ত্রী বলেন, ভৌগোলিকভাবে বাংলাদেশ দুর্যোগপ্রবণ দেশ এবং বিভিন্ন প্রতিকূলতা সত্ত্বেও একটি শক্তিশালী ও কার্যকর দুর্যোগ ব্যবস্থাপনা কাঠামো গড়ে তোলার লক্ষ্যে সময়োপযোগী আইন, বিধি পরিকল্পনা, দুর্যোগবিষয়ক স্থায়ী আদেশাবলি এবং জলবায়ু পরিবর্তন ও দুর্যোগজনিত ক্ষয়ক্ষতি হ্রাসের ওপর গুরুত্বারোপ করে ‘বাংলাদেশ বদ্বীপ পরিকল্পনা ২১০০’ প্রণয়ন করা হয়েছে।
",69.91255950422857,114.0
20180943,372,বিজ্ঞান,"

 দ্বিতীয়বার পাকিস্তানের প্রেসিডেন্ট হলেন আসিফ আলী জারদারি
","পাকিস্তান পিপলস পার্টির (পিপিপি) কো-চেয়ারম্যান আসিফ আলী জারদারি পাকিস্তানের ১৪তম প্রেসিডেন্ট হিসেবে নির্বাচিত হয়েছেন। এর মাধ্যমে দ্বিতীয়বারের মতো দেশটির প্রেসিডেন্ট হলেন তিনি। শনিবার (৯ মার্চ) দেশটিতে প্রেসিডেন্ট নির্বাচন হয়। রয়টার্স, জিয়ো নিউজ, এমআইটি। ৬৮ বছর বয়সী আসিফ আলী প্রেসিডেন্ট পদে নওয়াজ শরিফের পিএমএল-এন এবং পিপিপির যৌথ প্রার্থী হিসেবে নির্বাচন করেন। তার বিরুদ্ধে লড়েছিলেন সুন্নি ইত্তেহাজ কাউন্সিলের (এসআইসি) মাহমুদ খান আচাকজাই। সংবিধান অনুযায়ী জাতীয় পরিষদ ও চারটি প্রাদেশিক পরিষদের নবনির্বাচিত সদস্যরা নতুন প্রেসিডেন্ট নির্বাচিত করেন। ব্যবসায়ী থেকে রাজনীতি আসা আসিফ আলী জারদারি পাকিস্তানের সাবেক প্রধানমন্ত্রী বেনজির ভুট্টোর স্বামী ছিলেন। বেনজির বোমা হামলায় নিহত হওয়ার পর আসিফ রাজনীতিতে আরো বেশি সক্রিয় হন। পাকিস্তানের সংবাদমাধ্যম জানিয়েছে, প্রেসিডেন্ট নির্বাচনে আসিফ আলী জারদারি ২৫৫টি ভোট পেয়েছেন। অন্য দিকে তার বিরোধী প্রার্থী পেয়েছেন ১১৯টি ভোট। আসিফ আলী বর্তমান প্রেসিডেন্ট আরিফ আলভীর স্থলাভিষিক্ত হবেন। গত বছর আরিফ আলভীর প্রেসিডেন্ট মেয়াদের সময়সীমা শেষ হয়ে যায়। তবে প্রেসিডেন্ট নির্বাচনের ইলেকটোরাল কলেজ গঠিত না হওয়ায় তিনি আরো এক বছর এ দায়িত্ব পালন করেন।
জারদারি এর আগে ২০০৮ সাল থেকে ২০১৩ সাল পর্যন্ত প্রেসিডেন্ট ছিলেন। তিন পাকিস্তানের ইতিহাসে প্রথম বেসামরিক ব্যক্তি হিসেবে দ্বিতীয়বার প্রেসিডেন্টের দায়িত্ব পালন করতে যাচ্ছেন। জারদারির বিরুদ্ধে নির্বাচন করা আচাকজাই পাসতুনখাওয়া মিল্লি আওয়ামী পার্টির (পিকেএমএপি) প্রধান। তবে তিনি সুন্নি ইত্তেহাদ কাউন্সিলের হয়ে নির্বাচন করেছেন। এই দলের ব্যানারেই জাতীয় পরিষদে যোগ দিয়েছেন ইমরান খানের পিটিআইয়ের স্বতন্ত্র প্রার্থীরা। ইমরানের দলের সদস্যরা প্রেসিডেন্ট নির্বাচনে আচাকজাইকে ভোট দিয়েছেন।পরাজিত প্রার্থী মাহমুদ খান আচাকজাই বলেছেন, প্রেসিডেন্ট নির্বাচন কার্যত সুষ্ঠু হয়েছে। ইসলামাবাদে গণমাধ্যমের সাথে আলাপকালে তিনি বলেন, এই নির্বাচনের সবচেয়ে অস্বাভাবিক বিষয় ছিল, এবারই প্রথমবার কোনো ভোট কেনাবেচা হয়নি। আচাকজাই বলেন, পাকিস্তানে এমন কিছু লোক রয়েছে, যারা মনে করে, এ দেশে সব কিছু বেচাকেনা যায়। যাদের কেনা যায় এবং যাদের যায় না, তাদের মধ্যে ব্যবধান বাড়ছে। পাকিস্তানে প্রেসিডেন্টের পদ মূলত আনুষ্ঠানিক। তবে জারদারি পুনর্মিলনে ভূমিকা রাখার জন্য সুপরিচিত। ক্ষমতাসীন জোট সরকারের অংশীদারদের মধ্যে ঐক্য প্রতিষ্ঠায় তিনি গুরুত্বপূর্ণ ভূমিকা রাখতে পারেন। প্রেসিডেন্ট হিসেবে তিনি দেশটির সশস্ত্রবাহিনীর সর্বোচ্চ কমান্ডারের দায়িত্ব পালন করবেন। দেশটি পরিচালনায় সেনাবাহিনী সব সময় ভূমিকা পালন করে আসছে। নব্বই দশক থেকে ২০০৪ সাল পর্যন্ত তিনি দুর্নীতির অভিযোগে ১১ কারাগারে ছিলেন। যদিও তা আদালতে কখনো প্রমাণিত হয়নি। জারদারি ও তার দল দাবি করে আসছে, সেনাবাহিনীর সমর্থিত রাজনৈতিক ষড়যন্ত্রের শিকার তিনি। যদিও সেনাবাহিনী এমন অভিযোগ করেছে।
",69.67064706314186,115.0
20181028,383,বিজ্ঞান,"

হামাসের অর্থায়ন ঠেকাতে লেবাননের ওপর চাপ যুক্তরাষ্ট্রের
","বৈরুত সফররত যুক্তরাষ্ট্রের এক শীর্ষ ট্রেজারি কর্মকর্তা লেবানন কর্তৃপক্ষকে তাদের দেশের মধ্য দিয়ে হামাসের কাছে তহবিলের প্রবাহ ঠেকানোর জন্য চাপ দিয়েছেন। চলতি সপ্তাহে ওই কর্মকর্তা লেবানন সফর করেন বলে মার্কিন কর্মকর্তারা জানিয়েছেন।
যুক্তরাষ্ট্র ১৯৯৭ সালে হামাসকে 'সন্ত্রাসী সংগঠন' হিসেবে চিহ্নিত করে। ইসরাইল, মিসর, ইউরোপীয় ইউনিয়ন এবং জাপানও হামাসকে 'সন্ত্রাসী গোষ্ঠী' হিসেবে বিবেচনা করে।
এশিয়া ও মধ্যপ্রাচ্যের ট্রেজারি উপ-সহকারী সচিব জেসি বেকার লেবাননের রাজনীতিবিদ ও আর্থিক খাতের কর্মকর্তাদের সাথে বৃহস্পতিবার ও শুক্রবার দেখা করেন।
এমন সময় তিনি সফরে এলেন, যখন ইসরাইল ও হামাসের মধ্যে গাজা ভূখণ্ডে যুদ্ধবিরতি নিয়ে আলোচনা স্থবির হয়ে পড়েছে। মুসলিমদের পবিত্র রমজান মাস সম্ভবত রোববার রাতে শুরু হতে যাচ্ছে। এ মাসেও যদি যুদ্ধ অব্যাহত থাকে, তাহলে অনেকেই আশঙ্কা করছেন এটি লেবাননসহ এ অঞ্চলের অন্যান্য দেশেও ছড়িয়ে পড়তে পারে। প্রায় পাঁচ মাস ধরে প্রায় প্রতিদিনই হামাসের মিত্র ও লেবাননের সশস্ত্র সংগঠন হিজবুল্লাহ এবং ইসরাইলি বাহিনীর মধ্যে সংঘাত অব্যাহত রয়েছে।
সংবেদনশীল বিষয় নিয়ে কথা বলার জন্য নাম না প্রকাশের শর্তে ট্রেজারি কর্মকর্তা জানান, বেকার লেবানন কর্তৃপক্ষের সঙ্গে 'লেবাননের মধ্য দিয়ে হামাসের তহবিল প্রবাহ, ইরান থেকে লেবানন এবং সেখান থেকে অন্যান্য অঞ্চলে হিজবুল্লাহর তহবিলের প্রবাহ' নিয়ে 'সুনির্দিষ্ট উদ্বেগ' প্রকাশ করেছেন এবং এর প্রতিরোধে 'আগে থেকেই উদ্যোগ' নেওয়ার আহ্বান জানিয়েছেন।
কর্মকর্তাটি জানান, এই সংগঠনগুলোর যোদ্ধাদের পারিশ্রমিক দিতে ও সামরিক অভিযান পরিচালনা করতে এই অর্থায়নের প্রবাহ প্রয়োজন। এটা বন্ধ হয়ে গেলে তারা তাদের লক্ষ্য অর্জন করতে পারবে না।
ট্রেজারি কর্মকর্তা আরো জানান, বেকার লেবাননের সুবিশাল অবৈধ আর্থিক খাতের বিরুদ্ধে অভিযান চালানোর জন্য কর্তৃপক্ষকে চাপ দেন। প্রায় চার বছর ধরে চলমান অর্থনৈতিক সঙ্কটের মাঝে দেশটির আনুষ্ঠানিক আর্থিক খাত ধসে পড়াতে অবৈধ মুদ্রা বিনিময় ও অনিবন্ধিত অর্থ স্থানান্তর পরিষেবা প্রতিষ্ঠানের দৌরাত্ম দেখা দিয়েছে।
বিশ্ব ব্যাংকের হিসাব অনুযায়ী, লেবাননের মোট দেশজ উৎপাদনের (জিডিপি) ৪৬ শতাংশই আসে এসব ব্যবসাপ্রতিষ্ঠান ও নগদ অর্থনির্ভর অর্থনৈতিক কর্মকাণ্ড থেকে। হামাস ও হেজবুল্লাহ এসব সেবার মাধ্যমে যুক্তরাষ্ট্রের আরোপ করা আনুষ্ঠানিক চ্যানেলে আর্থিক লেনদেনের ওপর আরোপ করা বিধিনিষেধ এড়াতে পারে। উভয় সংগঠনকে ওয়াশিংটন সন্ত্রাসী সংগঠন হিসেবে বিবেচনা করে।
লেবাননে হামাসের মুখপাত্র ওয়ালিদ কিলানি জানান, তার কাছে এ বিষয়ে 'কোনো তথ্য' নেই।সূত্র : ভয়েস অব আমেরিকা
",69.62829984091964,116.0
20051760,225,খেলাধুলা,ভারতে বেটিং কাণ্ডের তদন্তে উঠে এলো সাকিবের বোনের নাম,"বেটিং সাইটের সঙ্গে জড়িয়ে বেশ কয়েকবারই বিতর্কের মুখে পড়েন বাংলাদেশি অলরাউন্ডার সাকিব আল হাসান। এবার উঠে এলো তার বোনের নাম।
ভারতীয় সংবাদমাধ্যম ইন্ডিয়া টুডে ও আজ তাক–এ প্রকাশিত খবরে বলা হয়েছে, বাংলাদেশ ক্রিকেট দলের অলরাউন্ডার সাকিব আল হাসানের ছোট বোন জান্নাতুল হাসান ‘11wicket.com’ নামে একটি অনলাইন বেটিং (অনলাইনে বাজি ধরা) অ্যাপে বিনিয়োগ করেছেন।
গত বছর সেপ্টেম্বর মাসে মহাদেব বেটিংঅ্যাপ নামক একটি অনলাইন গেমিং প্ল্যাটফরমের মাধ্যমে বিপুল আর্থিক দুর্নীতির খোঁজ পায় ভারতের কেন্দ্রীয় তদন্তকারী সংস্থা এনফোর্সমেন্ট ডিরেক্টরেট (ইডি)। সেই ঘটনার তদন্তে ভারতের অনেক রথী-মহারথীর নাম উঠে আসে।
শুক্রবার রাতে ইন্ডিয়া টুডের অনলাইনে এবং ‘আজ তাক’–এর অনলাইনে প্রকাশিত এ–সংক্রান্ত প্রতিবেদনে বলা হয়েছে, মহাদেব বেটিংঅ্যাপ তদন্তে গ্রেফতার করা হয়েছে দুই ব্যবসায়ী গিরিশ তালরেজা ও সুরুজ চোখানিকে।
তদন্তকারী সংস্থা ইডি সূত্র জানিয়েছে, সুরুজ চোখানি কাঠমান্ডুতে একটি ক্যাসিনোয় ৪০ কোটি টাকা বিনিয়োগ করেছিলেন। এর পাশাপাশি তিনি বাংলাদেশে 11wicket.com নামের একটি বেটিংঅ্যাপে বিনিয়োগ করেন। এতে তার অংশীদার ছিলেন বাংলাদেশের তারকা ক্রিকেটার সাকিব আল হাসানের বোন জান্নাতুল হাসান।
ইডি জানায়, মহাদেবঅ্যাপ একটি হাইপ্রোফাইল কেলেঙ্কারি, যা একটি অনলাইন বেটিং প্ল্যাটফরমের সঙ্গে জড়িত। বিভিন্ন গেম যেমন— পোকার, তাস গেম, ব্যাডমিন্টন, টেনিস, ফুটবল এবং ক্রিকেটের ওপর এই অ্যাপে অবৈধ জুয়া খেলা হয়। এই প্ল্যাটফরমটি নতুন ব্যবহারকারীদের নথিভুক্ত করতে, আইডি তৈরি করতে এবং বেনামি ব্যাংক অ্যাকাউন্টের একটি অবৈধ নেটওয়ার্কের মাধ্যমে অর্থপাচার করতে ব্যবহার করা হয়। মহাদেবঅ্যাপ দৈনিক ২০০ কোটি রুপি আয় করেছে বলে জানা গেছে।
অনলাইন বেটিংঅ্যাপে বোনের যুক্ততার এই অভিযোগ নিয়ে সাকিব আল হাসানের বক্তব্য জানতে চাইলে বিষয়টি নিয়ে কোনো মন্তব্য করতে চাননি তিনি। এ বিষয়ে বক্তব্য জানতে তার বোন জান্নাতুলের সঙ্গে যোগাযোগ করা সম্ভব হয়নি।",69.54057180915562,117.0
20046625,42,রাজনীতি,আগামীকাল ১১ই মার্চ যুক্তরাজ্যে প্রথম রোজা,"পবিত্র মাহে রমজানের শুরুর তারিখ ঘোষণা করা হয়েছে যুক্তরাজ্যে
পবিত্র মাহে রমজানের শুরুর তারিখ ঘোষণা করা হয়েছে যুক্তরাজ্যে। আজ চাঁদ দেখা যাওয়ায় ১১ই মার্চ সোমবার প্রথম রোজা পালন করা হবে। ইতোমধ্যে সকল মসজিদ ও ইসলামিক সেন্টারগুলোতে প্রথম রোজার ঘোষণা দেয়া হয়েছে। আজ রোববার বাদ এশা তারাবির নামাজ পড়া হবে। সিয়াম সাধনার এই মাসে রমজানের পবিত্রতা রক্ষা করার জন্য সকল ধর্মপ্রাণ মুসলমানকে আহবান করা হয়েছে।",69.41386740728635,118.0
20222839,510,বিজ্ঞান,"

তুরস্কে স্থানীয় নির্বাচন ৩১ মার্চ অবসরের ইঙ্গিত এরদোগানের
","তুর্কি প্রেসিডেন্ট রজব তৈয়ব এরদোগান বলেছেন, আগামী ৩১ মার্চ অনুষ্ঠেয় স্থানীয় নির্বাচন হবে তার শেষ ভোট। রাষ্ট্র পরিচালিত বার্তা সংস্থা আনাদোলু এজেন্সি গত শুক্রবার এ খবর প্রকাশ করেছে। আধুনিক তুরস্কের সবচেয়ে সফল রাজনীতিবিদ এরদোগান তার দেশকে প্রায় দুই যুগ ধরে নেতৃত্ব দিচ্ছেন। ২০০২ সাল থেকে এক ডজনেরও বেশি নির্বাচনে জয়ী এরদোগান ২০২৩ সালের মে মাসে তীব্র প্রতিদ্বন্দ্বিতামূলক ভোটে পাঁচ বছরের জন্য আবারো প্রেসিডেন্ট হন। এরদোগান বলেন, ‘এটা আমার শেষ। আইনের আওতায় এটি আমার শেষ নির্বাচন। এই নির্বাচনে যে ফলাফল আসবে, তা আমার পর আমার ভাইবোনদের কাছে স্থানান্তরিত হবে। উল্লেখ্য, তুরস্কের বিরোধী দলগুলোর মধ্যকার অনৈক্যের কারণে চলতি মাসে অনুষ্ঠেয় মিউনিসিপ্যাল নির্বাচনে এরদোগানের একে পার্টি সহজেই আবার ইস্তাম্বুল জয় করতে পারবে বলে ধারণা করা হচ্ছে। ৩১ মার্চে তুরস্কের বৃহত্তম নগরী ইস্তাম্বুলের নির্বাচন এর মেয়র, প্রধান বিরোধী দল সিএইচপির সম্ভাব্য নেতা এবং সম্ভাব্য প্রেসিডেন্ট-প্রার্থী একরেম ইমামুগ্লুর (৫২) রাজনৈতিক ক্যারিয়ারও নির্ধারণ করে দিতে পারে। পাঁচ বছর আগে ইমামুগ্লু ও সেক্যুলার সিএইচপি পার্টি ইস্তাম্বুল নির্বাচনে এরদোগানের ওপর বড় ধরনের আঘাত হানতে পেরেছিলেন। এরদোগানের হোম সিটি ইস্তাম্বুল এবং রাজধানী আঙ্কারায় জয় লাভ করেছিল তারা। এর ফলে নগরী দু’টিতে একেপির ২৫ বছরের শাসনে অবসান ঘটে।
তবে প্রায় সিকি শতক ধরে তুর্কি রাজনীতিকে প্রভাব বিস্তার করে থাকা এরদোগান গত মে মাসে প্রেসিডেন্ট নির্বাচনে সহজেই তার প্রতিদ্বন্দ্বীকে পরাজিত করেন। একই সাথে তার দলও পার্লামেন্টে সংখ্যাগরিষ্ঠতা লাভ করে। তবে পাঁচ বছর আগে যে জোট ইমামুগ্লুকে ইস্তাম্বুলে জয় এনে দিয়েছিল, তা এখন ভেঙে গেছে। তার জাতীয়তাবাদী ও কুর্দিপন্থী মিত্ররা এবারের নির্বাচনে আলাদা প্রার্থী দিয়েছে। সাম্প্রতিক জরিপে দুই ধরনের ফলাফল দেখা যায়। এমএকের জরিপে দেখা যায়, ইমামুগ্লুর প্রতি সমর্থন রয়েছে ৪১.৫ ভাগ ভোটারের। তার চেয়ে সামান্য (১.৫ ভাগ) পিছিয়ে আছেন একেপি প্রার্থী মুরাত খুরুম। আর মুরাত গেজিসির জরিপে দেখা যায়, খুরুম ৪৪.১ ভাগের সমর্থন পাচ্ছেন। আর ইমামুগ্লু পাচ্ছেন ৪৩.১ ভাগের। নির্বাচনী বিশেষজ্ঞ ওজার সেনসার বলেন, তীব্র প্রতিদ্বন্দ্বিতা হচ্ছে। তিনি বলেন, তুরস্কের ভবিষ্যতের রাজনীতির জন্য ইস্তাম্বুল খুবই গুরুত্বপূর্ণ। তিনি বলেন, ইমামুগ্লু যদি ইস্তাম্বুলে জয়ী হন, তবে তিনি ২০২৮ সালে তুরস্কের প্রেসিডেন্ট হতে পারবেন।
",69.04544055497162,119.0
20051708,212,অর্থনীতি,বঙ্গবন্ধুর জীবন ও দর্শন বিষয়ক সেমিনার,"জাতির পিতা বঙ্গবন্ধু শেখ মুজিবুর রহমানের ৭ মার্চের ভাষণের গুরুত্ব, তাৎপর্য ও তার জীবন এবং দর্শন বিষয়ক সেমিনার অনুষ্ঠিত হয়েছে।
রোববার দুপুরে রাজধানীর সেগুনবাগিচার হাইড্রোকার্বন ইউনিটের সম্মেলন কক্ষে এ সেমিনারের আয়োজন করা হয়। 
হাইড্রোকার্বন ইউনিটের উদ্যোগে অনুষ্ঠিত এ সেমিনারে প্রধান অতিথি ছিলেন অতিরিক্ত সচিব (পিআরএল) মোহাম্মদ জাকির হোসেন। এতে মূল প্রবন্ধ উপস্থাপন করেন লেখক, গবেষক ও মুক্তিযুদ্ধ জাদুঘরের ট্রাস্টি মফিদুল হক। বিশেষ অতিথি ছিলেন খনিজ সম্পদ উন্নয়ন ব্যুরোর (বিএমডি) পরিচালক মো. আবুল বাসার সিদ্দিক আকন।
অনুষ্ঠানে সভাপতিত্ব করেন হাইড্রোকার্বন ইউনিটের মহাপরিচালক মো. শামীম খান। স্বাগত বক্তব্য দেন হাইড্রোকার্বন ইউনিটের পরিচালক দীপক কুমার চক্রবর্তী।
সেমিনারের প্রধান অতিথি মোহাম্মদ জাকির হোসেন বলেন, একটি দেশের শিল্প, কৃষি, স্বাস্থ্য ও অবকাঠামো উন্নয়নের মেরুদণ্ড হচ্ছে জ্বালানি খাত। বঙ্গবন্ধুর রাজনৈতিক দর্শন ছিল আত্মমর্যাদাশীল স্বনির্ভর জাতি হিসেবে বাঙালিকে বিশ্ব দরবারে প্রতিষ্ঠিত করা। সাশ্রয়ী ও নিরবচ্ছিন্ন জ্বালানি সরবরাহ নিশ্চিত করার জন্য বঙ্গবন্ধু স্বাধীনতার পর থেকেই নিজস্ব খনিজ সম্পদ আহরণে জোর দিয়েছিলেন।মূল প্রবন্ধ উপস্থাপনায় মুক্তিযুদ্ধ জাদুঘরের ট্রাস্টি মফিদুল হক বলেন, জাতির পিতা বঙ্গবন্ধু শেখ মুজিবুর রহমান অকুতোভয় নেতৃত্ব, অসীম সাহস ও অদম্য দৃঢ়চেতনায় পাকিস্তানি উপনিবেশবাদের চর্বচোষ্যকে বিতাড়িত করে বিশ্বের দরবারে তুলে ধরেন লাল-সবুজের মানচিত্রে আঁকা একটি ভূখণ্ড, যার নাম বাংলাদেশ। বঙ্গবন্ধুর ৭ মার্চের ভাষণের তাৎপর্য শুধু মুক্তিযুদ্ধে জাতিকে নির্দেশনার মধ্যেই সীমাবদ্ধ নয় বরং '৭৫ পরবর্তী যেকোনো জাতীয় সংকট ও মুক্তিযুদ্ধের চেতনায় আঘাত মোকাবিলায় এই ভাষণ আমাদের পথ দেখায়।
সেমিনারের সভাপতির বক্তব্যে হাইড্রোকার্বন ইউনিটের মহাপরিচালক মো. শামীম খান বলেন, বাংলাদেশের অর্থনৈতিক উন্নয়ন ও সমৃদ্ধির জন্য প্রয়োজনীয় জ্বালানি নিরাপত্তার পথ নির্দেশনা দিয়েছেন জাতির পিতা বঙ্গবন্ধু। বঙ্গবন্ধুর সুযোগ্য কন্যা প্রধানমন্ত্রী শেখ হাসিনা এর সুদূর প্রসারী কর্মপরিকল্পনা ও নিরলস প্রচেষ্টায় বাংলাদেশের জ্বালানি খাত সমৃদ্ধ করছেন।
অনুষ্ঠানে পেট্রোবাংলা ও পেট্রোবাংলার কোম্পানিসমূহ, বিপিসি ও বিপিসির কোম্পানিসমূহ, জিএসবি, বিএমডি, বিপিআই, বিস্ফোরক পরিদপ্তর এবং হাইড্রোকার্বন ইউনিটের প্রতিনিধিরা উপস্থিত ছিলেন।",68.89892050085284,120.0
20046819,126,লাইফস্টাইল,বেটিং কাণ্ডের তদন্তে উঠে এলো সাকিবের বোনের নাম,"বেটিং সাইটের সঙ্গে জড়িয়ে বেশ কয়েক- বারই বিতর্কের মুখে পড়েন বাংলাদেশি অলরাউন্ডার সাকিব আল হাসান। এবার উঠে এলো তার বোন জান্নাতুল ফেরদৌস রিতুর নাম। ভারতীয় সংবাদমাধ্যম ইন্ডিয়া টুডে জানায়, ভারতীয় অ্যাপ মহাদেব বেটিং অ্যাপকাণ্ডের তদন্তে সাকিবের বোনের নাম উঠে আসে। তদন্তকারীরা জানান, বাংলাদেশে ‘ইলেভেন উইকেট ডট কম’ নামে একটি অ্যাপে অংশীদার সাকিবের বোন।
শুক্রবার এক বিবৃতিতে ভারতীয় তদন্ত সংস্থা এনফোর্সমেন্ট ডিরেক্টরেট (ইডি) জানায়, তারা গিরিশ তালরেজা এবং সুরাজ চোখানি নামে আরও দু’জনকে ইতিমধ্যে গ্রেপ্তার করেছে। বাংলাদেশে ‘ইলেভেন উইকেট ডট কম’ অ্যাপে বিনিয়োগ করেন চোখানি, যেখানে তার সঙ্গী ছিলেন সাকিবের বোন। ইডি আরও জানায়, চোখানি তালিকাভুক্ত কোম্পানিতে টিবরেওয়ালস শেয়ারে কয়েকশ’ কোটি টাকা বিনিয়োগ করেছেন। এর সঙ্গে কাঠমান্ডুতে ক্যাসিনোতেও বিনিয়োগ রয়েছে তার। দুবাইয়ে হাওয়ালা অপারেটর হরি শঙ্করের খুবই ঘনিষ্ঠ এই চোখানি।
ভারতের ছত্তীশগড় পুলিশের নথিভুক্ত এফআইআর’র ভিত্তিতে তদন্ত শুরু করে ইডি। এরপর এক পর্যায়ে বিশাখাপত্তম পুলিশ এবং অন্যান্য রাজ্যের দায়ের করা এফআইআরগুলিও তদন্তের আওতায় আনে তারা।বিজ্ঞাপনইডি দাবি করেছে, কালো টাকা পাচারে মহাদেব অ্যাপের হাত রয়েছে। বেআইনি বেটিং কারবারে এই অ্যাপ যুক্ত ছিল বলে অভিযোগ উঠেছে।
এছাড়া ইডি জানায়, গ্রেপ্তার হওয়া গিরিশের লোটাস ৩৬৫ ব্যবসায় অংশীদারিত্ব ছিল মহাদেব অ্যাপের একটি সহায়ক সংস্থার। রতন লাল জৈন ওরফে আমন এবং সৌরভ চন্দ্রকর নামে দুই ব্যক্তি অংশীদার ছিলেন। পুনেতে ওই সংস্থার অফিস ছিল। প্রতি মাসে ওই শাখা থেকে নগদ প্রায় ৫০ কোটি টাকা লেনদেন করা হতো। ওই শাখায় তল্লাশির সময় ১ কোটি টাকা বাজেয়াপ্ত করা হয়।
এছাড়া হরিশঙ্কর টিবরেওয়াল বেটিং ওয়েবসাইট ‘স্কাইএক্সচেঞ্জ’-এর জন্য বেআইনি বেটিং অপারেশনে মহাদেব অনলাইন বুকার প্রচারকারীদের সঙ্গে অংশীদারিত্বও করেন। এসব সংস্থা থেকে ভারত এবং ভারতের বাইরে বেশ কয়েকটি সংস্থার মাধ্যমে টাকা পাঠানো হয়েছিল বলে দাবি করেছে ইডি। এর আগে মামলার সঙ্গে জড়িত আরও ৯ জনকে গ্রেপ্তার করা হয়। চলতি বছরের জানুয়ারিতে, মহাদেব অনলাইন বেটিং এবং গেমিং অ্যাপ মামলায় অর্থ পাচারের তদন্তে নীতিন তিব্রেওয়াল এবং অমিত আগরওয়াল নামে দুই অভিযুক্তকে গ্রেপ্তার করে ইডি।
ইডি জানায়, মহাদেব অ্যাপ একটি হাই-প্রোফাইল কেলেঙ্কারি যা একটি অনলাইন বেটিং প্ল্যাটফর্মের সঙ্গে জড়িত। বিভিন্ন গেম যেমন- পোকার, তাস গেম, ব্যাডমিন্টন, টেনিস, ফুটবল এবং ক্রিকেটের ওপর এই অ্যাপে অবৈধ জুয়া খেলা হয়। এই প্ল্যাটফর্মটি নতুন ব্যবহারকারীদের নথিভুক্ত করতে, আইডি তৈরি করতে এবং বেনামি ব্যাংক অ্যাকাউন্টের একটি অবৈধ নেটওয়ার্কের মাধ্যমে অর্থ পাচার করতে ব্যবহার করা হয়। মহাদেব অ্যাপ দৈনিক ২০০ কোটি রুপি আয় করেছে বলে জানা গেছে।",68.7962229131653,121.0
20181561,451,আইন,"

রাজশাহীতে শিশু ধর্ষণ মামলায় তরুণের যাবজ্জীবন
","সাত বছর বয়সী এক শিশুকে ধর্ষণের দায়ে রাজশাহীতে এক তরুণকে যাবজ্জীবন সশ্রম কারাদণ্ড ও ২০ হাজার টাকা অর্থদণ্ডের আদেশ দিয়েছেন আদালত।
রোববার দুপুরের দিকে রাজশাহীর নারী ও শিশু নির্যাতন দমন ট্রাইব্যুনাল-২ এর বিচারক মুহা. হাসানুজ্জামান এ রায় ঘোষণা করেন। রায় ঘোষণাকালে আসামি আদালতের কাঠগড়ায় উপস্থিত ছিলেন।
দণ্ডপ্রাপ্ত নাদিম ইসলামের (২১) বাড়ি রাজশাহীর দুর্গাপুর উপজেলার দেলুয়াবাড়ি গ্রামে। পেশায় তিনি ট্রাক্টরচালক।
মামলার এজাহারের বরাত দিয়ে আদালতের পেশকার মহব্বাত হোসেন গণমাধ্যমকে জানান, ভুক্তভোগী ওই শিশুর বাবার ট্রাক্টর চালাতেন নাদিম। এজন্য বাড়িতে যাতায়াত ছিল। ২০২২ সালের ২৫ সেপ্টেম্বর সকালে প্রথম শ্রেণি পড়ুয়া ওই শিশুকে বাড়িতে একা পেয়ে ধর্ষণ করেন নাদিম। এ সময় শিশুর চিৎকারে তার মা এবং প্রতিবেশীরা এসে নাদিমকে ধরে ফেলেন। এ ঘটনায় শিশুর বাবা দুর্গাপুর থানায় মামলা করেন। এরপর সাক্ষ্য গ্রহণ শেষে রোববার এ মামলার রায় ঘোষণা করা হলো। রায় ঘোষণার পর আসামিকে রাজশাহী কেন্দ্রীয় কারাগারে পাঠানো হয়। 
",68.79556236106617,122.0
20181576,454,আইন,"

মহাদেবপুরে গলায় ফাঁস দিয়ে নারীর আত্মহত্যা
","নওগাঁর মহাদেবপুরের নাইখট্টি গ্রামে তানজিলা আক্তার (৩০) নামের এক নারী গলায় ফাঁস আত্মহত্যা করেছে। 
রোববার বিকেল ৩টার দিকে তার ঝুলন্ত লাশ উদ্ধার করে মহাদেবপুর থানা পুলিশ।
তানজিলা আক্তার উপজেলার সদর ইউপির সরমইল গ্রামের আমজাদ হোসেনের মেয়ে।
স্থানীয়রা জানান, বছর দশেক আগে উপজেলার রাইগাঁ ইউপির নাইখট্রি গ্রামের জয়েন উদ্দীনের ছেলে আতিকুল ইসলামের সাথে পারিবারিক ভাবেই বিয়ে হয়। মাঝেমধ্যে তাদের পরিবারে পারিবারিক কলহের সৃষ্টি হতো আবার ঠিক হতো। কিন্তু আজ কী কারণে আত্মহত্যা করেছে তা আমরা জানি না। আমরা এখানে এসে দেখেছি দড়ি দিয়ে বাশের সাথে লাশ ঝুলে আছে। সংবাদ পেয়ে পুলিশ এসে লাশ উদ্ধার করে থানায় নিয়ে যায়।
মহাদেবপুর থানার অফিসার ইনচার্জ (ওসি) রুহুল আমিন বলেন, খবর পেয়ে আমি ও আমার সঙ্গীও টিমসহ ঘটনাস্থল পরিদর্শন করেছি এবং নারীর ঝুলন্ত লাশ উদ্ধার করেছি। লাশটি ময়নাতদন্তের জন্য নওগাঁ জেলা মর্গে পাঠানো হবে।
",68.78497555551061,123.0
20180715,346,আইন,"

সাংবাদিক শফিউজ্জামান রানার মুক্তি দাবি বিএফইউজের
","শেরপুরের নকলা উপজেলা নির্বাহী কর্মকর্তার (ইউএনও) কার্যালয়ে তথ্য চাইতে যাওয়া এক সাংবাদিককে ভ্রাম্যমাণ আদালতে ছয় মাসের কারাদণ্ড দিয়ে কারাগারে পাঠানোর ঘটনায় তীব্র নিন্দা ও প্রতিবাদ জানিয়েছে বিএফইউজে। সরকারি কাজে বাধা, বিশৃঙ্খল পরিস্থিতি সৃষ্টি ও অসদাচরণের কথিত অভিযোগে গত মঙ্গলবার নকলা উপজেলার সহকারী কমিশনার (ভূমি) ও নির্বাহী ম্যাজিস্ট্রেট মো: শিহাবুল আরিফ ভ্রাম্যমাণ আদালত পরিচালনা করে এই কারাদণ্ড দেন।কারাগারে যাওয়া ওই সাংবাদিকের নাম শফিউজ্জামান রানা। তিনি জাতীয় দৈনিক দেশ রূপান্তরের নকলা উপজেলা সংবাদদাতা। বর্তমানে তিনি শেরপুর জেলা কারাগারে বন্দী। বিএফইউজে সভাপতি ওমর ফারুক ও ভারপ্রাপ্ত মহাসচিব শেখ মামুনুর রশীদ শনিবার এক বিবৃতিতে এ ঘটনাকে ‘স্বাধীন সাংবাদিকতার ওপর প্রত্যক্ষ হামলা’ উল্লেখ করে তীব্র নিন্দা ও উদ্বেগ প্রকাশ করেন। নেতারা একই সাথে সাংবাদিক শফিউজ্জামানের নিঃশর্ত মুক্তির দাবি জানিয়েছেন । বিজ্ঞপ্তি।
 
",68.76531434519316,124.0
20181221,408,অর্থনীতি,"

লক্ষ্মীপুরে ড্রামট্রাক-পিকআপভ্যান সংঘর্ষে হতাহত ৩
","লক্ষ্মীপুরে ড্রামট্রাক ও বালুবাহী পিকআপভ্যানের মুখোমুখি সংঘর্ষে আবদুর রহিম (২৫) নামে এক যুবক নিহত হয়েছেন। এ সময় আরো দু’জন আহত হয়েছে।
রোববার সকালে লক্ষ্মীপুরের মজুচৌধুরীর হাট সড়কের যুব উন্নয়ন অধিদফতরের সামনে এই দুর্ঘটনা ঘটে। আবদুর রহিম সদর উপজেলার মান্দারী ইউনিয়নের দুর্গাপুর গ্রামের আবদুল হকের ছেলে।
আহতরা হলেন একই ইউনিয়নের রতনপুর গ্রামের নুরুল আমিনের ছেলে মো: রুবেল (২৭) এবং একই এলাকার বাসিন্দা মো: সাগর (২৬)।
এদের মধ্যে রহিম ও সাগর বালুবাহী পিকআপভ্যানের শ্রমিক এবং রুবেল ড্রামট্রাকচালক।
প্রত্যক্ষদর্শীরা জানায়, মজুচৌধুরীরহাট থেকে বালু নিয়ে ডাম্প ট্রাকটি মান্দারীর দিকে যাচ্ছিল। ঘটনাস্থল পৌঁছলে বিপরীত দিক থেকে আসা হাইড্রোলিক পিকআপের সাথে মুখোমুখি সংঘর্ষের ঘটনা ঘটে। এতে ঘটনাস্থলেই ট্রাকের শ্রমিক আব্দুর রহিম মারা যান। গাড়িচালক রুবেল ও অপর শ্রমিক সাগরকে গুরুতর আহত অবস্থায় সদর হাসপাতালে পাঠানো হয়।
সদর হাসপাতালের চিকিৎসক এমএ সালাম সৌরভ বলেন, ‘দুর্ঘটনাকবলিত তিনজনকে হাসপাতালে নিয়ে আসা হয়েছে। এদের মধ্যে একজনকে মৃত পাওয়া যায়। বাকি দুইজনকে প্রাথমিক চিকিৎসা দিয়ে ঢাকায় পাঠিয়ে দেয়া হয়েছে।
সদর থানার ভারপ্রাপ্ত কর্মকর্তা (ওসি) সাইফুদ্দিন আনোয়ার বলেন, ‘ঘটনাস্থলে পুলিশ পাঠানো হয়েছে। পরবর্তী আইনগত ব্যবস্থা নেয়া হবে।’
",68.70747109219694,125.0
20046670,87,লাইফস্টাইল,হোয়াটসঅ্যাপে ধর্মীয় বিদ্বেষ ছড়ানোর অভিযোগে পাক ছাত্রকে মৃত্যুদণ্ড,"হোয়াটসঅ্যাপ বার্তায় ধর্মীয় বিদ্বেষ ছড়ানোর অভিযোগে ২২ বছর বয়সী এক ছাত্রকে মৃত্যুদণ্ড দিয়েছে পাকিস্তানের একটি আদালত। পাঞ্জাব প্রদেশের আদালত বলেছে, তিনি মুসলমানদের ধর্মীয় অনুভূতিতে আঘাত করার উদ্দেশ্যে নিন্দামূলক ছবি এবং ভিডিও শেয়ার করেছেন। একই মামলার অংশ হিসাবে ১৭ বছর বয়সী একজনকে যাবজ্জীবন কারাদণ্ড দেওয়া হয়েছে । দু'জনই অন্যায়ের কথা অস্বীকার করেছেন।
পাকিস্তানে ব্লাসফেমির শাস্তি মৃত্যুদণ্ড। কিছু লোককে তাদের মামলার বিচারের আগেই পিটিয়ে হত্যা করা হয়েছে। পাঞ্জাবের রাজধানী লাহোরে পাকিস্তানের ফেডারেল ইনভেস্টিগেশন এজেন্সির (এফআইএ) সাইবার ক্রাইম ইউনিট ২০২২ সালে অভিযোগটি দায়ের করেছিল। মামলাটি গুজরানওয়ালা শহরের একটি স্থানীয় আদালতে পাঠানো হয়েছিল। এই সপ্তাহে রায়ে, বিচারকরা বলেছেন যে ২২ বছর বয়সীকে ওই তরুণকে ছবি এবং ভিডিও প্রস্তুত করার জন্য মৃত্যুদণ্ড দেওয়া হয়েছিল যাতে নবী মুহাম্মদ এবং তার স্ত্রীদের সম্পর্কে অবমাননাকর শব্দ রয়েছে।
বাদীর অভিযোগ, তিনি তিনটি ভিন্ন মোবাইল ফোন নম্বর থেকে ভিডিও ও ছবি পেয়েছেন। এফআইএ বলেছে যে তারা বাদীর ফোন পরীক্ষা করে দেখেছে যে তাকে ""অশ্লীল উপাদান"" পাঠানো হয়েছে। যদিও আসামিপক্ষের আইনজীবীরা যুক্তি দিয়েছিলেন যে দুই ছাত্রকে “মিথ্যা মামলায় ফাঁসানো হয়েছে”
মৃত্যুদণ্ডপ্রাপ্ত আসামির বাবা, যার পরিচয় প্রকাশ করা হয়নি, তিনি বিবিসিকে বলেছেন যে তিনি লাহোর হাইকোর্টে একটি আপিল দায়ের করছেন।
আদালত বলেছে, অন্য ছাত্রকে মৃত্যুদণ্ডের পরিবর্তে যাবজ্জীবন কারাদণ্ড দেওয়া হয়েছে কারণ সে নাবালক।বিজ্ঞাপনব্লাসফেমির বিরুদ্ধে আইনগুলি ভারতের বৃটিশ শাসকদের দ্বারা প্রথম কোডিফাই করা হয়েছিল এবং ১৯৮০ এর দশকে পাকিস্তানের সামরিক সরকারের অধীনে প্রসারিত হয়েছিল। গত আগস্টে, দুই খ্রিস্টান ব্যক্তির বিরুদ্ধে মুসলিমদের পবিত্র গ্রন্থ অবমাননার অভিযোগ আনার পর পূর্বাঞ্চলীয় শহর জরানওয়ালায় বেশ কয়েকটি গির্জা ও বাড়িঘর পুড়িয়ে দেয়া হয়।
সূত্র : বিবিসি",68.6177596195145,126.0
20046702,119,অর্থনীতি,সীমান্তে প্রাণঘাতী অস্ত্র ব্যবহার করা হচ্ছে না: বিএসএফ ডিজি,"বাংলাদেশ সীমান্তে প্রাণঘাতী অস্ত্র ব্যবহার করা হচ্ছে না বলে জানিয়েছেন ভারতের বর্ডার সিকিউরিটি ফোর্সের (বিএসএফ) মহাপরিচালক শ্রী নীতিন আগারওয়াল। বলেন, বর্ডারে বিএসএফ প্রাণঘাতী নয়, এমন অস্ত্র ব্যবহার করছে। এ ছাড়া সীমান্ত হত্যা শূন্যে নামিয়ে আনতে নানা উদ্যোগ নেয়া হয়েছে। গতকাল ঢাকায় বিজিবি- বিএসএফ মহাপরিচালক পর্যায়ের ৫৪তম সীমান্ত সম্মেলনের শেষদিন বিজিবি-বিএসএফ ডিজি’র যৌথ সংবাদ সম্মেলনে সাংবাদিকদের করা এক প্রশ্নের জবাবে তিনি এ কথা জানান। বিএসএফ ডিজি বলেন, সীমান্ত এলাকায় সংঘবদ্ধ অপরাধ, মানব পাচার, চোরাকারবারির মতো নানা অপরাধীরা বিভিন্ন সময় বিএসএফ সদস্যদের ওপর আক্রমণ করে। তখন আত্মরক্ষার্থে কখনো কখনো বিএসএফ সদস্যরা ফায়ার করতে বাধ্য হয়। গত বছর প্রায় ৬০ জন বিএসএফ সদস্য প্রাণঘাতী অস্ত্রের আঘাতে মারাত্মকভাবে আহত হয়। বিএসএফের প্রতিরোধে শুধু বাংলাদেশি না ভারতীয় অপরাধীরাও মারা যায়। তিনি বলেন, সীমান্তে প্রাণঘাতী অস্ত্র ব্যবহার করা হয় না, কিন্তু ক্লোজ রেঞ্জ থেকে প্রাণঘাতী নয় এমন অস্ত্র দিয়ে গুলি করলেও মৃত্যুর ঘটনা ঘটতে পারে। ক্লোজ রেঞ্জ থেকে রাবার বুলেট ছুড়লে সেটি দিয়েও মৃত্যু হতে পারে।
যখন বিবিএসএফ সদস্যদের ওপর দা দিয়ে হামলা করা হয়, তখন তারা অনেক কাছে চলে আসে।বিজ্ঞাপনতখন আত্মরক্ষার্থে বিএসএফ সদস্যরা গুলি করতে বাধ্য হন। এর বাইরেও অনেক চোরাকারবারিকে গ্রেপ্তার করা হয়। গ্রেপ্তারদের বিজিবি’র কাছে হস্তান্তর করা হয়। আমরা সর্বোচ্চ চেষ্টা করছি সীমান্তে মৃত্যু শূন্যে নামিয়ে আনতে। এজন্য জয়েন্ট বর্ডার পেট্রোলিং, ইন্টেলিজেন্স শেয়ারিংসহ নানা কার্যক্রম চলমান রয়েছে। বিজিবি মহাপরিচালক মেজর জেনারেল মোহাম্মদ আশরাফুজ্জামান সিদ্দিকী বলেন, আমরা সীমান্তে সচেতনতা বৃদ্ধিতে চেষ্টা করছি। আমরা সীমান্তে কোনো হতাহত হোক- চাই না।
ঢাকায় ৫ থেকে ৯ই মার্চ বিজিবি মহাপরিচালক মেজর জেনারেল মোহাম্মদ আশরাফুজ্জামান সিদ্দিকীর নেতৃত্বে ১৬ সদস্যের বাংলাদেশ প্রতিনিধিদল অংশগ্রহণ করে। বিএসএফ মহাপরিচালক শ্রী নীতিন আগারওয়ালের নেতৃত্বে ৯ সদস্যের ভারতীয় প্রতিনিধিদল সম্মেলনে অংশগ্রহণ করে।",68.51695243789058,127.0
20046678,95,আইন,মালয়েশিয়া থেকে দেশে ফিরতে প্রায় ৬ হাজার অভিবাসীর আবেদন,"অবৈধ অভিবাসীদের দেশে ফেরৎ পাঠানোর কর্মসূচি ১লা মার্চ থেকে শুরু হয়েছে। এ কর্মসূচির মাধ্যমে নিজ দেশে ফিরতে গত ৮ দিনে মালয়েশিয়ার ইমিগ্রেশন বিভাগে আবেদন করেছেন ৫ হাজার ৯৮৩ জন অবৈধ অভিবাসী। যার মধ্যে ১ হাজার ৮৬৪ জন তাদের নিজ দেশে ফিরেছেন।
শুক্রবার এক সংবাদ সম্মেলনে এ তথ্য জানিয়েছেন দেশটির স্বরাষ্ট্রমন্ত্রী সাইফুদ্দিন নাসুশন ইসমাইল। সাইফুদ্দিন বলেছেন, প্রত্যাবাসন কর্মসূচিতে সবচেয়ে বেশি নিবন্ধিত হয়েছেন ইন্দোনেশিয়ান নাগরিক, যাদের সংখ্যা ৩ হাজার ১১৫ জন। তার পর বাংলাদেশের ৮৪৬ জন এবং ভারতের ৭০০ জন।
এ ছাড়া অন্যান্য দেশ থেকে রেকর্ডকৃত অভিবাসীর মধ্যে রয়েছে— পাকিস্তান, শ্রীলংকা, নেপাল, মিয়ানমার, ফিলিপাইন, ইয়েমেন, সিরিয়া, মিশর, নাইজেরিয়া, থাইল্যান্ড, ভিয়েতনাম ও চীন। তবে বাংলাদেশি নিবন্ধিতদের মধ্য থেকে কতজন দেশে ফিরেছেন তা স্পষ্ট করে জানা যায়নি।
এ কর্মসূচির মাধ্যমে চলতি বছরের ৩১ ডিসেম্বরের মধ্যে স্বেচ্ছায় নিজ দেশে ফিরে যেতে হবে। এমনটি বলেছেন, অভিবাসন বিভাগের মহাপরিচালক দাতুক রুসলিন জুসোহ। এ কর্মসূচির মাধ্যমে কাগজপত্রবিহীন বিদেশিরা যারা আত্মসমর্পণ করবে, তাদের বিরুদ্ধে কোনো বিচার ছাড়াই তাদের নিজ দেশে ফেরত পাঠানো হবে।
তবে অভিবাসন অপরাধের জন্য তাদের জরিমানা দিতে হবে। নতুন কর্মসূচির আওতায় কোনো রকম কাগজপত্র ছাড়া মালয়েশিয়া প্রবেশ করে থাকলে তাদের ৫০০ রিঙ্গিত আর ভিসার মেয়াদ শেষ হয়েছে খুব বেশি দিন হয়নি এমন অবৈধ অভিবাসীর জন্য জরিমানা দিতে হবে ৩০০ রিঙ্গিত।
তবে যাদের আটক করা হচ্ছে, রিমান্ডে নেওয়া হচ্ছে এবং চার্জ করা হচ্ছে তারা এ প্রোগ্রামের আওতায় অংশগ্রহণ করতে পারবে না বলে জানিয়েছেন ইমিগ্রেশন মহাপরিচালক রুসলিন জুসোহ।",68.39359304794318,128.0
20051919,267,শিক্ষা,"ডেন্টাল ভর্তি পরীক্ষার ফল প্রকাশ, জানবেন যেভাবে","২০২৩-২৪ শিক্ষাবর্ষে ডেন্টাল (বিডিএস) ভর্তি পরীক্ষার ফলাফল প্রকাশিত হয়েছে। এতে প্রাথমিকভাবে ৫৪৫ জন উত্তীর্ণ হয়েছেন। পরীক্ষায় জাতীয় মেধাক্রমে প্রথম হয়েছেন মুহতাসিম সাদিক তামিম। তিনি নটরডেম কলেজের শিক্ষার্থী ছিলেন।
রোববার স্বাস্থ্য শিক্ষা অধিদপ্তরের পরিচালক (চিকিৎসা শিক্ষা) অধ্যাপক ডা. মো. মহিউদ্দিন মাতুব্বর স্বাক্ষরিত বিজ্ঞপ্তিতে ফলাফল প্রকাশের বিষয়টি জানানো হয়েছে। ভর্তিচ্ছুরা সংশ্লিষ্ট ওয়েবসাইটে ও মোবাইল ফোনে ক্ষুদেবার্তার মাধ্যমে ফল দেখতে পারবেন বলেও এতে উল্লেখ করা হয়েছে।
বিজ্ঞপ্তিতে বলা হয়েছে, ভর্তি পরীক্ষার প্রাপ্ত নম্বর ও এসএসসি/সমমান এবং এইচএসসি/সমমান পরীক্ষায় প্রাপ্ত জিপিএ থেকে প্রাপ্ত নম্বর যোগ করে অর্জিত স্কোরের ভিত্তিতে মেধা ও পছন্দক্রম অনুযায়ী ৫৪৫ জনকে প্রাথমিকভাবে নির্বাচিত করা হয়েছে।
এদের মধ্যে মেধা কোটায় ৫১৩ জন, ৫ শতাংশ মুক্তিযোদ্ধা কোটায় ২৭ জন ও পশ্চাদপদ জনগোষ্ঠীর জন্য সংরক্ষিত আসনে ৫ জন রয়েছেন। ভর্তিচ্ছুরা একটি সরকারি ডেন্টাল কলেজ ছাড়াও ৮টি সরকারি মেডিকেল কলেজের ডেন্টাল ইউনিটসমূহে ভর্তি হতে পারবেন।
যেভাবে দেখা যাবে ফল
ভর্তি পরীক্ষার ফল স্বাস্থ্য শিক্ষা ও পরিবার কল্যাণ বিভাগের ওয়েবসাইট (www.mefwd.gov.bd) ছাড়াও স্বাস্থ্য শিক্ষা অধিদপ্তরের ওয়েবসাইট (www.dgme.gov.bd), স্বাস্থ্য অধিদপ্তরের ওয়েবসাইট (www.dghs.gov.bd) ও টেলিটক বাংলাদেশ লিমিটেডের ওয়েবসাইট (http://dgme.teletalk.com.bd) থেকে জানা যাবে।
এছাড়াও সংশ্লিষ্ট পরীক্ষার্থীকে টেলিটক নম্বর 01550155555 থেকে এসএমএসের মাধ্যমে এ সংক্রান্ত তথ্য জানানো হবে।সেই সঙ্গে ভর্তি সংক্রান্ত তথ্যাদি সংশ্লিষ্ট ডেন্টাল কলেজ/মেডিকেল কলেজ ডেন্টাল ইউনিটসমূহের অধ্যক্ষের দপ্তর থেকে জানা যাবে। আর বেসরকারি ডেন্টাল কলেজ/মেডিকেল কলেজ ডেন্টাল ইউনিটসমূহের ভর্তি বিজ্ঞপ্তি পরবর্তীতে প্রকাশ করা হবে।",68.37872631373439,129.0
20181761,480,অর্থনীতি,"

‘রমজানে মানুষকে জিম্মি করলে কেউ রেহাই পাবে না’
","রমজান মাসে মানুষকে জিম্মি করলে কেউ রেহাই পাবে না বলে হুঁশিয়ারি দিয়েছেন বস্ত্র ও পাটমন্ত্রী জাহাঙ্গীর কবির নানক। তিনি বলেছেন, যে বাজারদর রমজান মাসের সদগাহ জারি হওয়ার কথা, সে জায়গা থেকে উল্টো মানুষকে জিম্মি করে উপার্জনের পথ বেছে নিয়েছে। তাদের আমি একটি সতর্কবাণী দিলাম- দলের সাথে চ্যালেঞ্জ করে কেউ রেহাই পাবে না।’
রোববার (১০ মার্চ) রমজান উপলক্ষে মাসব্যাপী সুলভ মূল্যে নিত্য প্রয়োজনী দ্রব্যাদি বিক্রি কার্যক্রম উদ্বোধনী অনুষ্ঠানে তিনি এই হুঁশিয়ারি দেন। মন্ত্রী বলেন, আমি স্থানীয় সরকার ও সমবায়মন্ত্রী থাকাকালে বাজারের সম্পর্কে ব্যাপকভাবে জানতাম। বাজার সম্পর্কে আমার ধারণা আছে।
তিনি আরো বলেন, কুমিল্লা নিমসার বাজার থেকে আমরা যখন ১০ টাকা দিয়ে কৃষকের কাছ থেকে একটা ফুলকপি কিনি সেটি যখন কারওয়ান বাজার হয়ে নিউমার্কেট বা টাউন হল মার্কেট আসে তখন এটি ৫০ টাকা হয়ে যায়। কৃষক পেল ১০ টাকা আর বিক্রি হলো ৫০ টাকা, মাঝখানে যে শুভঙ্করের ফাঁকি, মাঝখানে যে বিরাট ব্যবধান, এটা আশ্চর্যজনক ব্যবধান।
মন্ত্রী বলেন, ‘আমাদের জনগণ দীর্ঘদিন পর্যন্ত ক্ষমতায় রেখেছেন। প্রধানমন্ত্রী বাজারদর নিয়ে বারবার সতর্ক করেছেন। বারবার কঠিন বার্তা দিয়েছেন। তারপরও যারা বাজারদর নিয়ন্ত্রণে আনছে না, তাদের আমি চ্যালেঞ্জ দিয়েছি।
এই সরকারের পতন না পর্যন্ত তাদের আন্দোলন চালিয়ে যাবে- বিএনপি নেতা মির্জা আব্বাসের বক্তব্যের জবাবে তিনি বলেন, এই কথা শুনতে শুনতে আমাদের কান ঝালাপালা হয়ে গেছে, এই কথা আমি বলব না।
তিনি আরো বলেন, সাধারণ জনগণের কাছে এটি একটি হাস্যকর কথায় পরিণত হয়েছে। তাদের বাস্তবতা উপলব্ধি করতে হবে। সূত্র : ইউএনবি
 
 
 
 
 
",68.37419789708571,130.0
20181544,449,অর্থনীতি,"

উত্তরাঞ্চলের নেসকো শ্রমিকদের অনির্দিষ্টকালের কর্মবিরতি
","সরকার ঘোষিত শতকরা ৫ ভাগ বিশেষ সুবিধা প্রদান ও বিদ্যুৎ মন্ত্রণালয় কর্তৃক নেসকো পিএলসিতে ২০২২ এবং ২০২৩ অর্থ বছরের প্রাপ্য এপিএ বোনাসসহ বিভিন্ন দাবি বাস্তবায়নের লক্ষ্যে আজ থেকে প্রতিদিন ২ ঘণ্টার কর্মবিরতি শুরু হয়েছে। সোমবার নেসকো পিএলসি’র অধীনস্থ উত্তরাঞ্চলের ১৬ জেলায় কর্মরত শ্রমিকরা প্রতিদিন সকাল ১০টা থেকে ১২টা পর্যন্ত কর্মবিরতি পালন করবেন। এ সময় তারা দাবির পক্ষে সভা সমাবেশ করবেন।
এ লক্ষ্যে কেন্দ্রীয় কর্মসূচির অংশ হিসেবে রোববার বগুড়া নেসকো বিদ্যুৎ শ্রমিকলীগ উপকমিটির উদ্যোগে পুরান বগুড়াস্থ নেসকো বগুড়া তত্ত্বাবধায়ক প্রকৌশলীর অফিস চত্বরে বিক্ষোভ সমাবেশ অনুষ্ঠিত হয়।
সংগঠনের সভাপতি আব্দুল আজিজের সভাপতিত্বে বক্তব্য রাখেন সাধারণ সম্পাদক আলতাফ হোসেন শ্রমিক নেতা সাইফুল আলম, মোশারফ হোসেন, সাজেদুর রহমান সাজু, রাশেদুল আলম, সোহাগ হোসেন, আবুল খায়ের, সাজু আহমেদ বকুল, হাসান আলী মিয়া, শহিদুল ইসলাম, জহুরুল ইসলাম, খন্দকার মো: নাজমুল হুদা, বাবুল প্রামানিক, শিহাব, অসীম রায় প্রমুখ।
সাধারণ সম্পাদক আলতাফ হোসেন জানান, দাবি না মানা পর্যন্ত প্রতিদিন সকাল ১০টা থেকে ১২টা পর্যন্ত বগুড়াসহ উত্তরাঞ্চলের ১৬ জেলায় ২ ঘণ্টা কর্মবিরতি চলবে।
",68.27135464311745,131.0
20051697,201,রাজনীতি,পাকিস্তানজুড়ে বিক্ষোভের ডাক পিটিআইয়ের,"সারা দেশে আজ শান্তিপূর্ণ বিক্ষোভের ঘোষণা দিয়েছে পাকিস্তানের কারাবন্দি সাবেক প্রধানমন্ত্রী ইমরান খানের দল পাকিস্তান তেহরিক-ই-ইনসাফ (পিটিআই) দল। নির্বাচনে 'ম্যান্ডেট চুরির' প্রতিবাদে দলটি দেশব্যাপী বিক্ষোভের ঘোষণা দিয়েছে।খবর ডনের।
পিটিআই মুখপাত্র এ বিষয়ে বলেন, 'জাতি কখনই তাদের ইচ্ছার বিরুদ্ধে সবচেয়ে দুর্নীতিগ্রস্ত ব্যক্তি হিসেবে যারা প্রমাণিত তাদেরকে দেশের প্রেসিডেন্ট ও প্রধানমন্ত্রী হিসাবে গ্রহণ করবে না। '
তাই দলটি আজ (রোববার) তাদের নেতা ইমরান খানের আহ্বানে 'চুরি করা' ম্যান্ডেট পুনরুদ্ধার করতে সারা দেশে শান্তিপূর্ণ বিক্ষোভ করবে বলে জানান তিনি।
উল্লেখ্য,পাকিস্তানে সাধারণ নির্বাচন অনুষ্ঠিত হয়েছে গত ৮ ফেব্রুয়ারি। নির্বাচন অনুষ্ঠিত হওয়ার পর থেকেই এতে কারচুপির অভিযোগ জানিয়ে আসছে পিটিআই।
এই নির্বাচনে কোনো দলই সরকার গঠনের মতো সংখ্যাগরিষ্ঠতা অর্জন করতে পারেনি। তাই পাকিস্তান মুসলিম লিগ-নওয়াজ (পিএলএম-এন) এবং পাকিস্তান পিপলস পাটি (পিপিপি) জোট সরকার গঠন করছে।
এই জোট সরকারে প্রধানমন্ত্রী প্রার্থী দেয় পিএলএম-এন এবং প্রেসিডেন্ট প্রার্থী দেয় পিপিপি। গত ৩ মার্চ অনুষ্ঠিত হয় প্রধানমন্ত্রী নির্বাচন। এতে পাকিস্তানের ২৪তম প্রধানমন্ত্রী হিসেবে নির্বাচিত হয়েছেন পিএলএম-এন দলের সভাপতি ও নওয়াজ শরিফের ছোট ভাই শাহবাজ শরিফ। ইমরান সরকারকে ক্ষমতাচ্যুত করার পর গঠিত জোট সরকারের প্রধানমন্ত্রী ছিলেন তিনি।
অপরদিকে পাকিস্তানে প্রেসিডেন্ট নির্বাচন অনুষ্ঠিত হয়েছে গতকাল শনিবার। এতে দেশটির ১৪তম প্রেসিডেন্ট হিসেবে নির্বাচিত হয়েছেন পিপিপির কো-চেয়ারম্যান আসিফ আলি জারদারি। এর আগেও তিনি দেশটির প্রেসিডেন্ট ছিলেন।",68.22800990592,132.0
20181281,416,আইন,"

দিনাজপুরে কাভার্ডভ্যান চাপায় মোটরসাইকেল চালক নিহত
","দিনাজপুরের ফুলবাড়ীতে কাভার্ডভ্যান চাপায় এক মোটরসাইকেল চালক নিহত হয়েছেন। এ ঘটনায় আহত হয়েছেন অপর মোটরসাইকেল আরোহী।
রোববার সকাল সাড়ে ৯টার দিকে ওই হতাহতের ঘটনা ঘটেছে। কাভার্ডভ্যানটি আটক করেছে পুলিশ।
নিহত মোটরসাইকেল চালক জাকির হোসেন বিরামপুরের দক্ষিণ সাবাজপুরের মৃত ফয়েজ উদ্দিনের ছেলে।
ফুলবাড়ী থানার উপপরিদর্শক (এসআই) রেজাউল করিম জানান, ফুলবাড়ীর উত্তর সুজাপুরের শিবনগরে প্রাণ কোম্পানির কাভার্ডভ্যানের চাপায় মোটরসাইকেল চালক নিহত এবং এক আরোহী আহত হয়েছেন।
তিনি জানান, আহত রনিকে স্থানীয় একটি চিকিৎসা কেন্দ্রে ভর্তি করা হয়েছে। কাভার্ডভ্যানটি আটক করা হয়েছে। তবে চালক পালিয়ে গেছে।
সূত্র : ইউএনবি
",68.13944210730493,133.0
20181370,427,খেলাধুলা,"

লেবাননের এক বাড়িতে ইসরাইলি হামলায় ৫ জন নিহত : রাষ্ট্রীয় গণমাধ্যম
","লেবাননের দক্ষিণাঞ্চলীয় এক বাড়িতে ইসরাইলি হামলায় কমপক্ষে পাঁচজন নিহত হয়েছে। নিহতদের মধ্যে চারজন একই পরিবারের সদস্য। ওই হামলায় অপর নয় ব্যক্তি আহত হয়েছে।
শনিবার দেশটির সরকারি বার্তা সংস্থা ‘ন্যাশনাল নিউজ অ্যাজেন্সি (এনএনএ)’ এ কথা জানায়।
এনএনএ জানায়, ‘খিরবেত সেলম এলাকায় এক বাড়িতে হামলায় চারজনের একটি পরিবারের প্রত্যেকেই নিহত হয়েছে।’
মা গর্ভবতী ছিলেন উল্লেখ করে এনএনএ বলেছে, ‘এক দম্পতি, তাদের দুই সন্তান ও অন্য এক ব্যক্তি হামলায় প্রাণ হারায়।’
এতে আরো বলা হয়, ‘হামলাটিতে বাড়িটি ধসে পড়ে ও কাছাকাছি বসবাসরত কমপক্ষে নয়জন এতে আহত হয়।’
ইসরাইল ও ইরান-সমর্থিত লেবাননের হিজবুল্লাহ আন্দোলনের মিত্র গাজার হামাস গোষ্ঠির মধ্যে অক্টোবরে যুদ্ধ শুরু হওয়ার পর থেকে লেবানন ও ইসরাইলের মধ্যে প্রায় প্রতিদিনই আন্তঃসীমায় ভয়াবহ সংঘর্ষ চলছে।
এএফপির এক তথ্য অনুযায়ী, যুদ্ধ শুরুর পর থেকে লেবাননে ৫৬ জন বেসামরিক নাগরিকসহ কমপক্ষে ৩১২ জন নিহত হয়েছে। নিহতদের বেশিরভাগ হিজবুল্লাহ যোদ্ধা। লড়াই মূলত সীমান্ত অঞ্চলে চললেও লেবাননের বিস্তৃত অঞ্চলে সঙ্ঘাতের আশঙ্কা বেড়েছে।
গত মঙ্গলবার, দক্ষিণ সীমান্তবর্তী হুলার গ্রামের এক বাড়িতে ইসরাইলি হামলায় লেবাননের এক দম্পতি ও তাদের ছেলে নিহত হয়। এ দিকে, ইসরাইলে কমপক্ষে ১০ সেনা ও সাত বেসামরিক নাগরিক নিহত হয়েছে।
সূত্র : বাসস
",68.04693179943371,134.0
20051920,268,শিক্ষা,ভিকারুননিসার সেই ১৬৯ শিক্ষার্থীর ভর্তি বহালের দাবিতে মানববন্ধন,"ভিকারুননিসা নূন স্কুল অ্যান্ড কলেজের ১৬৯ জন ছাত্রীর ভর্তি বহাল রাখার দাবিতে মানববন্ধন করেছেন শিক্ষার্থীদের অভিভাবকরা। ভর্তি বাতিল হওয়া শিক্ষার্থীর সবাই ২০২৪ সালে প্রথম শ্রেণিতে ভর্তি হয়েছিল।
রোববার সকাল ৯টায় প্রতিষ্ঠানটির মূল শাখার সামনে এ মানববন্ধন কর্মসূচি শুরু হয়। মানববন্ধনে শিক্ষার্থী ও তাদের অভিভাবকরা বিভিন্ন লেখা হাতে প্ল্যাকার্ড নিয়ে দাঁড়ান।
এ সময় অভিভাবকরা বলেন, ভিকারুননিসা নূন স্কুল অ্যান্ড কলেজ এবং মাধ্যমিক ও উচ্চ শিক্ষা অধিদফতরের সব নির্দেশনা মেনে ভর্তির আবেদন করা হয়। পরে কর্তৃপক্ষ তা যাচাই-বাছাই করে ভর্তির বিষয়ে অনুমতি দেয়। কিন্তু হঠাৎ করে আদালতের রায় আসে ২০১৫ ও ২০১৬ সালে জন্ম নেওয়া ১৬৯ ছাত্রীর ভর্তি বাতিল করতে হবে। এ বিষয়ে আমরা আগে থেকে কিছুই জানতাম না।
অভিভাবকরা আরও বলেন, কোনো কিছু অবহিত না করে, হঠাৎ করেই ভর্তি বাতিল করে আমাদেরকে জানানো হয়। এখন শিশুদের নিয়ে কোথায় যাব? তাই আমরা চাই, ভর্তি বাতিল না করে, যেন বহাল রাখা হয়।
প্রসঙ্গত, ৪ মার্চ ওই ১৬৯ শিক্ষার্থীর ভর্তি বাতিল করে মাধ্যমিক ও উচ্চশিক্ষা অধিদফতরে (মাউশি) চিঠি দেয় ভিকারুননিসা নূন স্কুল অ্যান্ড কলেজে কর্তৃপক্ষ। এর আগে, ভিকারুননিসা স্কুল এন্ড কলেজের অধ্যক্ষ কেকা রায় চৌধুরীকে এ সংক্রান্ত একটি নির্দেশনা পাঠায় মাউশি।
এতে বলা হয়, ভিকারুননিসা নূন স্কুল অ্যান্ড কলেজ কর্তৃপক্ষ ২০২৪ শিক্ষাবর্ষে প্রথম শ্রেণিতে ভর্তির বয়সের ঊর্ধ্বসীমা নির্ধারণ করার পর তা অনুসরণ না করে ১ জানুয়ারি ২০১৭ সালের আগে জন্মগ্রহণকারী শিক্ষার্থীদের ভর্তি করে, যা বিধিবহির্ভূত।
এছাড়া ভিকারুননিসা নূন স্কুল অ্যান্ড কলেজে ভর্তি হওয়া ২০১৫ সালে জন্মগ্রহণকারী ১০ জন ও ২০১৬ সালে জন্মগ্রহণকারী ১৫৯ জন শিক্ষার্থীর ভর্তি বাতিল করে জরুরি ভিত্তিতে মাউশিকে অবহিত করতেও বলা হয়।
উল্লেখ্য, এর আগে ভিকারুননিসার দুজন শিক্ষার্থীর অভিভাবক হাইকোর্টে এ সংক্রান্ত একটি রিট করেন। রিটে বলা হয় ২০২৪ শিক্ষাবর্ষে প্রথম শ্রেণিতে ভর্তি হওয়া ১৫৯ জন শিক্ষার্থী ২০১৬ সালে ও ১০ জন শিক্ষার্থী ২০১৫ সালে জন্মগ্রহণ করেছিলেন। কিন্তু নীতিমালায় বলা হয়, ২০১৭ সালে জন্মগ্রহণকারীরা প্রথম শ্রেনীতে ভর্তির আবেদন করতে পারবে। এই রিটের শুনানি শেষে হাইকোর্ট আদেশ দিলে মাউশি এ সিদ্ধান্ত নেয়।",67.9767603693173,135.0
20047133,143,শিক্ষা,যশোরে ৮০ জন অসহায় প্রতিবন্ধীর মাঝে হুইলচেয়ার বিতরণ,"যশোরে ৮০ জন অসহায় প্রতিবন্ধীর মাঝে হুইলচেয়ার বিতরণ করা হয়েছে
যশোরে ৮০ জন অসহায় প্রতিবন্ধীর মাঝে হুইলচেয়ার বিতরণ করা হয়েছে। গতকাল বিকাল সাড়ে ৩টায় যশোর সদর উপজেলার সূতীঘাটা আশরাফুল মাদারিস ময়দানে এক অনুষ্ঠানে যশোরের অতিরিক্ত জেলা প্রশাসক (শিক্ষা ও আইসিটি) মোছা. খালেদা খাতুন রেখা প্রধান অতিথি হিসেবে উপস্থিত থেকে সুবিধাবঞ্চিত এসব মানুষের হাতে হুইলচেয়ার তুলে দেন। গ্লোবাল রিলিফ ট্রাস্ট ইউকে এর আর্থিক সহযোগিতায় ও ওয়েলবিং বাংলাদেশ সোসাইটির তত্ত্বাবধানে আয়োজিত এই অনুষ্ঠানে বিশেষ অতিথি হিসেবে উপস্থিত ছিলেন- যশোর জেলা প্রতিবন্ধী বিষয়ক কর্মকর্তা মুনা আফরিন ও প্রেস ক্লাব যশোরের সহ-সভাপতি নুর ইসলাম। অনুষ্ঠানে সভাপতিত্ব করেন- আশরাফুল মাদারিসের পরিচালক মাওলানা নাসিরুল্লাহ।",67.71585905137181,136.0
20051796,245,খেলাধুলা,"বেটিং সাইটে বিনিয়োগে সাকিবের বোনের নাম, যা জানাল বিসিবি","বেটিং সাইটের সঙ্গে জড়িয়ে বেশ কয়েকবারই বিতর্কের মুখে পড়েন বাংলাদেশি অলরাউন্ডার সাকিব আল হাসান। এবার উঠে এলো তার বোনের নাম।
বাংলাদেশ ক্রিকেট বোর্ডের (বিসিবি) প্রধান নির্বাহী নিজামউদ্দিন চৌধুরী সুজন বলেন, আজকে সকালেই খবরটি দেখলাম। এখনই আমরা এটি নিয়ে মন্তব্য করতে চাই না। সাকিবের সঙ্গে এ প্রসঙ্গে কোনো কথা হয়নি বলেও জানান সিইও।
বিসিবির ক্রিকেট পরিচালনা বিভাগের প্রধান জালাল ইউনুস বলেন, এ বিষয়ে আমার কোনো ধারণা নেই।
কাউন্টার টেরোরিজম অ্যান্ড ট্রান্সন্যাশনাল ক্রাইম (সিটিটিসি) প্রধান ঢাকা মহানগর পুলিশের অতিরিক্ত কমিশনার মো. আসাদুজ্জামান সংবাদমাধ্যমকে বলেন, আমরা ক্রিকেটার সাকিবের বোন বা এ সংক্রান্ত বেটিং অ্যাপ নিয়ে কাজ করছি না।
ঢাকা মহানগর পুলিশের অতিরিক্ত কমিশনার (গোয়েন্দা) হারুন অর রশিদ জানান, তাদের কাছে এ ব্যাপারে কোনো তথ্য নেই।
ভারতীয় সংবাদমাধ্যম ইন্ডিয়া টুডে ও আজ তাক-এ প্রকাশিত খবরে বলা হয়েছে- বাংলাদেশ ক্রিকেট দলের অলরাউন্ডার সাকিব আল হাসানের ছোট বোন জান্নাতুল হাসান ‘11wicket.com’ নামে একটি অনলাইন বেটিং (অনলাইনে বাজি ধরা) অ্যাপে বিনিয়োগ করেছেন।
গত বছর সেপ্টেম্বর মাসে মহাদেব বেটিং অ্যাপ নামক একটি অনলাইন গেমিং প্ল্যাটফর্মের মাধ্যমে বিপুল আর্থিক দুর্নীতির খোঁজ পায় ভারতের কেন্দ্রীয় তদন্তকারী সংস্থা এনফোর্সমেন্ট ডিরেক্টরেট (ইডি)। সেই ঘটনার তদন্তে ভারতের অনেক রথী-মহারথীর নাম উঠে আসে।
শুক্রবার রাতে ইন্ডিয়া টুডের অনলাইনে এবং ‘আজ তাক’–এর অনলাইনে প্রকাশিত এ সংক্রান্ত প্রতিবেদনে বলা হয়েছে- মহাদেব বেটিং অ্যাপ তদন্তে গ্রেফতার করা হয়েছে দুই ব্যবসায়ী গিরিশ তালরেজা ও সুরুজ চোখানিকে।
তদন্তকারী সংস্থা ইডি সূত্র জানিয়েছে, সুরুজ চোখানি কাঠমান্ডুতে একটি ক্যাসিনোয় ৪০ কোটি টাকা বিনিয়োগ করেছিলেন। এর পাশাপাশি তিনি বাংলাদেশে 11wicket.com নামের একটি বেটিং অ্যাপে বিনিয়োগ করেন। এতে তার অংশীদার ছিলেন বাংলাদেশের তারকা ক্রিকেটার সাকিব আল হাসানের বোন জান্নাতুল হাসান।
ইডি জানায়, মহাদেব অ্যাপ একটি হাইপ্রোফাইল কেলেংকারি, যা একটি অনলাইন বেটিং প্ল্যাটফর্মের সঙ্গে জড়িত। বিভিন্ন গেম যেমন- পোকার, তাস গেম, ব্যাডমিন্টন, টেনিস, ফুটবল এবং ক্রিকেটের ওপর এই অ্যাপে অবৈধ জুয়া খেলা হয়। এই প্ল্যাটফর্মটি নতুন ব্যবহারকারীদের নথিভুক্ত করতে, আইডি তৈরি করতে এবং বেনামি ব্যাংক অ্যাকাউন্টের একটি অবৈধ নেটওয়ার্কের মাধ্যমে অর্থপাচার করতে ব্যবহার করা হয়। মহাদেব অ্যাপ দৈনিক ২০০ কোটি রুপি আয় করেছে বলে জানা গেছে।
অনলাইন বেটিং অ্যাপে বোনের যুক্ততার এ অভিযোগ নিয়ে সাকিব আল হাসানের বক্তব্য জানতে চাইলে বিষয়টি নিয়ে কোনো মন্তব্য করতে চাননি তিনি। এ বিষয়ে বক্তব্য জানতে তার বোন জান্নাতুলের সঙ্গে যোগাযোগ করা সম্ভব হয়নি।",67.61411855549262,137.0
20181747,478,অর্থনীতি,"

 ঈদগাঁওতে মোটরসাইকেলের ধাক্কায় পথচারী নিহত
","কক্সবাজারের ঈদগাঁওতে মোটরসাইকেলের ধাক্কায় আমীর হামজা (৬৫) নামে এক পথচারী নিহত হয়েছেন।
রোববার (১০ মার্চ) সকাল ১০টায় ইসলামপুর ইউনিয়নের ফুলছড়ি বাস স্টেশনে এ দুর্ঘটনা ঘটে।
আমীর হামজা ইসলামপুর ইউনিয়নের মাদরাসা পাড়ার মরহুম ছৈয়দ আহমেদের ছেলে।
নিহতের নিকটাত্মীয় মাস্টার জাকের আহমদ জানান, বৃদ্ধ আমীর হামজা বাজার সওদা নিয়ে কক্সবাজার চট্টগ্রাম মহাসড়কের পাশ দিয়ে যাচ্ছিলেন। এ সময় কক্সবাজারগামী বেপরোয়া গতির মোটরসাইকেল তাকে ধাক্কা দিলে তিনি গুরতর আহত হন। পথচারীরা তাকে উদ্ধার করে স্বজনদের সংবাদ দেয়। অবস্থা আশঙ্কাজনক হওয়ায় চট্টগ্রাম মেডিক্যাল কলেজ হাসপাতালে নেয়ার পথে বেলা সাড়ে ১২টার দিকে তার মৃত্যু হয়।
বিষয়টি নিশ্চিত করেছেন স্থানীয় ইউপি চেয়ারম্যান নুরুল আলম।
",67.60561526056192,138.0
20046613,30,রাজনীতি,কিশোরগঞ্জে বিএনপি’র লিফলেট বিতরণ,"বিদ্যুৎ, গ্যাস, জ্বালানি ও নিত্যপ্রয়োজনীয় দ্রব্যের মূল্যবৃদ্ধির প্রতিবাদে কিশোরগঞ্জে লিফলেট বিতরণ ও গণসংযোগ করেছে বিএনপি
বিদ্যুৎ, গ্যাস, জ্বালানি ও নিত্যপ্রয়োজনীয় দ্রব্যের মূল্যবৃদ্ধির প্রতিবাদে কিশোরগঞ্জে লিফলেট বিতরণ ও গণসংযোগ করেছে বিএনপি। শনিবার দুপুরে শহরের স্টেশন রোডের দলীয় কার্যালয় থেকে কর্মসূচি শুরু করা হয়। জেলা বিএনপি’র সহ-সভাপতি এডভোকেট শরীফুল ইসলাম শরীফ, সাংগঠনিক সম্পাদক হাজী ইসরাইল মিয়া ও আমিনুল ইসলাম আশফাক প্রমুখের নেতৃৃত্বে শহরের পুরানথানা এলাকা পর্যন্ত লিফলেট বিতরণ করা হয়। এসময় তারা গণসংযোগও করেন। কর্মসূচিতে অন্যদের মধ্যে জেলা যুবদলের সাধারণ সম্পাদক আব্দুল্লাহ আল মাসুদ সুমন, জেলা স্বেচ্ছাসেবক দলের সদস্য সচিব শহীদুল্লাহ কায়সার শহীদ এবং বিএনপি ও অঙ্গ-সংগঠনের নেতাকর্মীরা অংশ নেন। পুরানথানা এলাকায় সংক্ষিপ্ত সমাবেশের মধ্যদিয়ে কর্মসূচি শেষ হয়।",67.5009772318617,139.0
20046823,130,বিজ্ঞান,বাইডেনকে এড়িয়ে ট্রাম্পের সঙ্গে বৈঠক করলেন হাঙ্গেরির প্রধানমন্ত্রী,"যুক্তরাষ্ট্র সফর করেছেন হাঙ্গেরির প্রধানমন্ত্রী ভিক্টর অরবান। তবে সেখানে তিনি মার্কিন প্রেসিডেন্ট জো বাইডেনের সঙ্গে নয়, দেখা করেছেন সাবেক প্রেসিডেন্ট ডনাল্ড ট্রাম্পের সঙ্গে। পাশাপাশি তিনি মাইক্রোব্লগিং সাইট এক্সে ট্রাম্পকেই প্রেসিডেন্ট হিসেবে উল্লেখ করেছেন।
বৈঠক শেষে অরবান লিখেছেন, ট্রাম্প যদি আগামী নভেম্বরের নির্বাচনে জিতে হোয়াইট হাউসে ফিরেন, তাহলে রাশিয়া ও ইউক্রেনের মধ্যেকার যুদ্ধ তিনি থামাতে পারবেন। ট্রাম্প যখন যুক্তরাষ্ট্রের প্রেসিডেন্ট ছিলেন, তখন থেকেই অরবানের সঙ্গে তার দারুণ সম্পর্ক। মূলত সেই সম্পর্কের জেরেই ক্ষমতার বাইরে থাকার সময়ও ট্রাম্পের সঙ্গে এমন গভীর যোগাযোগ বজায় রেখেছেন তিনি।শুক্রবার ফ্লোরিডায় ট্রাম্পের মার-এ-লাগোর বাড়িতে ওই বৈঠক হয়। অরবান বলেন, ট্রাম্প যখন যুক্তরাষ্ট্রের ক্ষমতায় ছিলেন, তিনি ছিলেন শান্তিবাদী প্রেসিডেন্ট। তিনি গোটা বিশ্বজুড়ে সম্মান কুড়িয়েছেন এবং এভাবেই তিনি শান্তি স্থাপনের শর্তগুলো নিশ্চিত করেছেন। তার ক্ষমতার সময় মধ্যপ্রাচ্য কিংবা ইউক্রেনে কোনো যুদ্ধ ছিল না। আজকেও যদি তিনি প্রেসিডেন্ট থাকতেন তাহলেও কোনো যুদ্ধ হত না।
এদিকে ট্রাম্প ও অরবানের বৈঠক নিয়ে ক্ষোভ প্রকাশ করেছেন প্রেসিডেন্ট জো বাইডেন। পেনসিলভানিয়াতে শুক্রবার এক প্রচারণা সভায় তিনি বলেন, আপনারা কি জানেন ট্রাম্প এখন মার-এ-লাগোতে কার সঙ্গে বৈঠক করছেন? তিনি হচ্ছেন হাঙ্গেরির অরবান।বিজ্ঞাপনএই অরবান জানিয়ে দিয়েছেন যে, তিনি মনে করেন না গণতন্ত্র কাজ করে। তিনি আসলে একনায়কতন্ত্র কায়েম করতে চান।",67.4332281121885,140.0
20180620,334,রাজনীতি,"

কিশোরগঞ্জে বিএনপির লিফলেট বিতরণ
","বিদ্যুৎ, গ্যাস, জ্বালানি ও নিত্যপ্রয়োজনীয় দ্রব্যের মূল্যবৃদ্ধির প্রতিবাদে কিশোরগঞ্জে লিফলেট বিতরণ করেছে জেলা বিএনপি। গতকাল শনিবার দুপুরে শহরের স্টেশন রোডের দলীয় কার্যালয় থেকে কিশোরগঞ্জ জেলা বিএনপির সহসভাপতি অ্যাডভোকেট শরিফুল ইসলাম, সাংগঠনিক সম্পাদক ইসরাইল মিয়া ও আমিনুল ইসলাম আশফাকের নেতৃত্বে লিফলেট বিতরণের কার্যক্রম শুরু হয়। পরে শহরের গুরুত্বপূর্ণ সড়ক প্রদক্ষিণ করে লিফলেট বিতরণের কার্যক্রম শেষ হয়। কেন্দ্রীয় কর্মসূচির অংশ হিসেবে লিফলেট বিতরণের পাশাপাশি তারা গণসংযোগও করেন। এ সময় জেলা যুবদলের সাধারণ সম্পাদক আব্দুল্লাহ আল মাসুদ সুমন, জেলা স্বেচ্ছাসেবক দলের সদস্যসচিব শহীদুল্লাহ কায়সার শহীদসহ জেলা ও সদর উপজেলা বিএনপি, শহর বিএনপি, যুবদল, ছাত্রদল, স্বেচ্ছাসেবকদল, কৃষকদল ও শ্রমিকদলের শতাধিক নেতাকর্মী উপস্থিত ছিলেন। কিশোরগঞ্জ প্রতিনিধি।
",67.37369062083434,141.0
20046640,57,বিনোদন,আসামে সাংস্কৃতিক প্রতিযোগিতায় চ্যাম্পিয়ন ট্রফি জিতলো বাংলাদেশ টিম রেনেসাস,"ভারতের আসামে আইআইটি গৌহাটিতে অনুষ্ঠিত সাংস্কৃতিক প্রতিযোগিতা আলচেরিংগা ২০২৪ এর চ্যাম্পিয়ন ট্রফি জিতলো বাংলাদেশ টিম রেনেসাস।
গত ৭ থেকে ১০ই মার্চ ৩০টি দলকে পেছেন ফেলে এই ট্রফি অর্জন করে বাংলাদেশ দল।
দক্ষিণ এশিয়ার বিভিন্ন বিশ্ববিদ্যালয়ের ৩০ দলকে পিছনে ফেলে চ্যাম্পিয়ন ট্রফি জয় করে বাংলাদেশ দল।",67.35254719857431,142.0
20046631,48,আইন,সৌদি আরবে সোমবার শুরু মাহে রমজান,"রোববার সন্ধ্যায় সৌদি আরবে রমজান মাসের চাঁদ দেখা গেছে। ফলে দেশটিতে আনুষ্ঠানিকভাবে এ বছরের রোজা শুরু হচ্ছে সোমবার। সাধারণত সৌদি আরবের একদিন পর থেকেই বাংলাদেশে রোজা শুরু হয়।
চাঁদ দেখার পর সৌদি চাঁদ দেখা কমিটি এক ঘোষণায় জানায়, সোমবার পবিত্র রমজান মাস শুরু হবে। সৌদি সুপ্রিম কোর্টের মতে, রোববার সন্ধ্যায় চাঁদ দেখা গেছে। যার মধ্যদিয়ে শাবান মাস শেষ হলো। শুরু হলো মাহে রমজান।
এর কয়েক ঘণ্টা আগে মালয়েশিয়া, ইন্দোনেশিয়া, অস্ট্রেলিয়া ও ব্রুনেই রমজানের তারিখ ঘোষণা করে। এই চারটি দেশই জানিয়েছে, মঙ্গলবার থেকে রোজা শুরু হবে।
সারা বিশ্বের প্রায় ১৮০ কোটি মুসলমান রমজান মাসটি সিয়াম সাধনা ও ইবাদতে কাটান। এ মাসেই মহানবী হযরত মুহাম্মদ (সা:) এর ওপর কুরআন শরীফ নাজিল হয়। রমজান মাসে রোজা রাখা ইসলাম ধর্মের ৫টি মূল ভিত্তির অন্যতম এবং সব স্বাস্থ্যবান মুসলিমের জন্য রোজা রাখা ফরজ। হাজারো বছর ধরে সারা বিশ্বের মুসলমানরা সন্ধ্যার আকাশে চাঁদ দেখে রমজান মাসের শুরু এবং ২ ঈদের দিন সম্পর্কে নিশ্চিত হয়ে আসছে।",66.8288631521763,143.0
20046662,79,আইন,বিএনপি নেতা মেজর হাফিজের জামিন,"গুলশান থানার নাশকতার মামলায় ২১ মাসের সাজা পাওয়া বিএনপির ভাইস চেয়ারম্যান মেজর (অব.) হাফিজ উদ্দিন আহমেদের জামিন মঞ্জুর করেছেন আদালত
গুলশান থানার নাশকতার মামলায় ২১ মাসের সাজা পাওয়া বিএনপির ভাইস চেয়ারম্যান মেজর (অব.) হাফিজ উদ্দিন আহমেদের জামিন মঞ্জুর করেছেন আদালত। তার বিরুদ্ধে আর কোনো মামলা না থাকায় কারামুক্তিতে বাধা নেই বলে জানিয়েছেন তার আইনজীবী। রোববার ঢাকা মহানগর দায়রা জজ আদালতের বিচারক আসসামছ জগলুল হোসেনের আদালতে মেজর (অব.) হাফিজের আইনজীবী আপিল শর্তে জামিনের আবেদন করেন। শুনানি শেষে আদালত আপিল গ্রহণ করে তার জামিন মঞ্জুর করেন। মেজর (অব.) হাফিজ উদ্দিন আহমেদের আইনজীবী আমিনুল ইসলাম বিষয়টি নিশ্চিত করেছেন।এর আগে, মঙ্গলবার (৫ মার্চ) সকালে ঢাকার মেট্রোপলিটন ম্যাজিস্ট্রেট রাজেশ চৌধুরীর আদালতে হুইল চেয়ারে করে উপস্থিত হন তিনি। এরপর আপিল শর্তে আইনজীবীর মাধ্যমে তিনি আত্মসমর্পণ করে জামিন আবেদন করেন। শুনানি শেষে বিচারক তার জামিন নামঞ্জুর করে কারাগারে পাঠানোর আদেশ দেন।",66.80617714027154,144.0
20044817,15,শিক্ষা,মধ্যনগরে প্রাথমিক সহকারী শিক্ষক সমিতির পাল্টাপাল্টি কমিটি,"সুনামগঞ্জের মধ্যনগরে প্রাথমিক বিদ্যালয়ে কর্মরত সহকারী শিক্ষকদের সংগঠন ‘প্রাথমিক সহকারী শিক্ষক সমিতি’র পাল্টাপাল্টি কমিটি গঠন করা হয়েছে
সুনামগঞ্জের মধ্যনগরে প্রাথমিক বিদ্যালয়ে কর্মরত সহকারী শিক্ষকদের সংগঠন ‘প্রাথমিক সহকারী শিক্ষক সমিতি’র পাল্টাপাল্টি কমিটি গঠন করা হয়েছে। গতকাল দুপুরে উপজেলা সরকারি প্রাথমিক বিদ্যালয় শিক্ষক সমিতির কার্যালয়ে সম্মেলনের মাধ্যমে সালিয়ানী সরকারি প্রাথমিক বিদ্যালয়ের সহকারী শিক্ষক রজত কুমার তালুকদারকে সভাপতি ও মাটিয়ারবন্দ সরকারি প্রাথমিক বিদ্যালয়ের সহকারী শিক্ষক শরীফ মিয়াকে সাধারণ সম্পাদক করে ৯১ সদস্যবিশিষ্ট কমিটির অনুমোদন দেন কমিটির সাধারণ সম্পাদক অজিত পাল।এর আগে গত ২৭শে জানুয়ারি জেলা সদরে অবস্থিত পৌর বিপনীর একটি ব্যবসা প্রতিষ্ঠানে মধ্যনগর বাজার সরকারি প্রাথমিক বিদ্যালয়ের সহকারী শিক্ষক তিতাস রায়কে সভাপতি ও বাঁকাতলা সরকারি প্রাথমিক বিদ্যালয়ের সহকারী শিক্ষক আমিমুল এহসানকে সাধারণ সম্পাদক করে ৭১ সদস্যবিশিষ্ট আরেকটি কমিটির অনুমোদন দেন জেলা সমিতির সভাপতি হারুন রশিদ ও সাধারণ সম্পাদক প্রণব দাস।এ বিষয়ে হারুন রশিদ বলেন, আজ মধ্যনগরে একটি কমিটির অনুমোদনের কথা আমি শুনেছি। যিনি কমিটির অনুমোদন দিয়েছেন তিনি (অজিত পাল) একজন স্বঘোষিত শিক্ষক নেতা। তিনি হরহামেশাই এরকম কমিটি অনুমোদন দিয়ে থাকেন। বিষয়টি খুবই লজ্জাজনক। আমাদের অনুমোদিত কমিটিই বৈধ কমিটি। রজত কুমার তালুকদার মানবজমিনকে বলেন, এর পূর্বে যে কমিটি গঠন করা হয়েছে সেটির কোনো বৈধতা নেই। যারা ওই কমিটির অনুমোদন দিয়েছেন তারা সংগঠন থেকে বহিষ্কৃৃত নেতা। এ বিষয়ে জানতে অজিত পালকে মুঠোফোনে বারবার কল দিলেও তিনি রিসিভ করেননি।",66.79076242455751,145.0
20051632,152,অর্থনীতি,বিজিএমইএ'র নতুন সভাপতি এস এম মান্নান,"তৈরি পোশাকশিল্প মালিকদের সংগঠন বাংলাদেশ গার্মেন্টস ম্যানুফ্যাকচারার্স অ্যান্ড এক্সপোর্টার্স অ্যাসোসিয়েশনের (বিজিএমইএ) নতুন সভাপতি নির্বাচিত হয়েছেন আওয়ামী লীগের ঢাকা উত্তর মহানগর মহাসচিব এস এম মান্নান কচি। বিজিএমইএ'র ২০২৪-২৬ সাল মেয়াদি নেতৃত্ব নির্বাচনে শনিবার ঢাকা ও চট্টগ্রামে একযোগে ভোটগ্রহণ হয়।
শনিবার মধ্যরাতে ভোট গণনা শেষে বস্ত্রকল মালিকদের সংগঠন বিটিএমএ'র সাবেক সভাপতি জাহাঙ্গীর আলামিনের নেতৃত্বাধীন নির্বাচন বোর্ড ফলাফল ঘোষণা করে। এতে দেখা যায়, সম্মিলিত পরিষদের দলনেতা এস এম মান্নান সর্বোচ্চ ১ হাজার ৫১০ ভোট পেয়েছেন।
বিজিএমইএ'র এবারের নির্বাচনে ৩৫টি পরিচালক পদের জন্য প্রতিদ্বন্দ্বিতা করেছেন ৭০ জন প্রার্থী। তারা সম্মিলিত পরিষদ ও ফোরাম এই দুই প্যানেল থেকে নির্বাচন করেন। সম্মিলিত পরিষদের প্যানেল লিডার বা দলনেতা এস এম মান্নান, যিনি বর্তমানে বিজিএমইএর জ্যেষ্ঠ সহসভাপতি। আর ফোরামের প্যানেল লিডার ফয়সাল সামাদ। তিনি সংগঠনটির সাবেক সহসভাপতি।
বিজিএমইএ'র ২ হাজার ৪৯৬ জনের মধ্যে ২২২৬ জন ভোট দিয়েছেন। শনিবার সকাল ১০টায় নির্বাচন শুরু হয়ে বিকাল ৫টায় শেষ হয়। বিজিএমইএ নির্বাচনি বোর্ডের চেয়ারম্যান জাহাঙ্গীর আলামিন বলেন, নির্বাচন শান্তিপূর্ণভাবে অনুষ্ঠিত হয়েছে এবং কোনো অপ্রীতিকর ঘটনা ঘটেনি।",66.64578867576128,146.0
20181055,386,লাইফস্টাইল,"

গাজায় জেটি নির্মাণসামগ্রী নিয়ে যুক্তরাষ্ট্র ছেড়েছে মার্কিন জাহাজ
","গাজার উপকূলে জেটি নির্মাণের জন্য প্রয়োজনীয় সামগ্রী নিয়ে মার্কিন সামরিক বাহিনীর একটি জাহাজ যুক্তরাষ্ট্র ত্যাগ করেছে। ইউএস সেন্ট্রাল কমান্ড এ তথ্য জানিয়েছে।
মার্কিন প্রেসিডেন্ট জো বাইডেন সমুদ্রপথে গাজায় মানবিক সহায়তা পাঠানোর ঘোষণা দেয়ার ৩৬ ঘণ্টারও কম সময়ের মধ্যে জাহাজটি যুক্তরাষ্ট্র ত্যাগ করল।
এদিকে গাজাবিষয়ক জাতিসঙ্ঘ সিনিয়র মানবিক ও পুনর্গঠন সমন্বয়কারী সিগরিদ কাগ বলেন, স্থলপথে সরবরাহের যে স্বল্পতা রয়েছে তা বিমান ও সাগরপথে সরবরাহ পূরণ করতে পারবে না।
গাজা বন্দর দৃষ্টি সরিয়ে নেয়ার মার্কিন কৌশল!এর আগের খবরে বলা হয় যে ত্রাণ সহায়তা বেগবান করার কথা বলে গাজায় যে নৌবন্দর নির্মাণ করতে চাচ্ছে যুক্তরাষ্ট্র, সেটাকে প্রকৃত ঘটনা থেকে দৃষ্টি সরিয়ে নেয়ার মার্কিন কৌশল হতে পারে বলে মন্তব্য করেছে ডক্টর্স উইদাউট বডার্স।
ফরাসি ভাষায় এমএসএফ নামে পরিচিত সংগঠনটির যুক্তরাষ্ট্র শাখার নির্বাহী আরভিল বেনোট এক্স পোস্টে বলেন, গাজায় সাগরপথে সাহায্য সরবরাহ করার বাইডেন প্রশাসনের পরিকল্পনাটি আসলে গাজা উপত্যকায় ইসরাইলের 'নির্বিচার' এবং 'অসম' সামরিক হামলার থেকে দৃষ্ সরিয়ে নেয়ার কৌশল হতে পারে।
তিনি বলেন, গাজার মানুষদের খাদ্য, পানি ও চিকিৎসা সরবরাহ প্রবলভাবে প্রয়োজন। ইসরাইলের উচিত সরবরাহ প্রবাহে বাধা না দিয়ে সুযোগ সৃষ্টি করা।
তিনি জানান, 'এটা কোনো লজিস্টিক সমস্যা নয়। এটা একটা রাজনৈতিক সমস্যা। মার্কিন সামরিক বাহিনীর একটি নির্মাণকাজ শুরু করার বদলে তাদের উচিত ছিল ইতোমধ্যেই বিদ্যমান থাকা রাস্তা ও প্রবেশপথগুলো ব্যবহার করে জরুরিভাবে মানবিক ত্রাণ সরবরাহ করা।
১০০০ সৈন্য মোতায়েন করবে যুক্তরাষ্ট্রগাজার উপকূলে যুক্তরাষ্ট্র বন্দর নির্মাণের সময় সেখানে এক হাজার সৈন্য মোতায়েন করবে।পেন্টাগনের প্রেস সেক্রেটারি মেজর জেনারেল প্যাট্রিক রাইডার ওয়াশিংটন ডিসিতে সাংবাদিকদের বলেন, যুক্তরাষ্ট্র বন্দর পরিবহণ এবং নির্মাণের জন্য এক হাজার সৈন্য মোতায়েন করার পরিকল্পনা করছে।
তিনি বলেন, বন্দরটি কিভাবে নির্মাণ করা হবে, তা এখনো চূড়ান্ত হয়নি। তিনি বলেন, নির্মাণকাজে ৬০ দিন লেগে যেতে পারে।
তিনি বলেন, বন্দরটি নির্মাণে দুটি অংশ থাকবে। প্রথমে ভাসমান বার্জ নির্মাণ করা হবে। এর ফলে ত্রাণ সহায়তা সেখানে নামানো যাবে। সেখান থেকে মার্কিন সামরিক বাহিনী ১,৮০০ ফুট লম্বা ভাসমান সেতুর মাধ্যমে গাজার ভেতরে ত্রাণসামগ্রী নেবে।
রাইডার বলেন, নির্মাণকাজের সময় কোনো মার্কিন সৈন্য গাজার ভেতরে প্রবেশ করবে না। এমনকি সাময়িকভাবেও না।
সূত্র : আল জাজিরা
",66.56821303536408,147.0
20046601,18,রাজনীতি,‘সরকারবিরোধীরা রেমিট্যান্স নিয়ে মিথ্যাচার করছে’,"অর্থমন্ত্রী আবুল হাসান মাহমুদ আলী বলেন, প্রবাসীরা দেশে যে টাকা পাঠায় সেটা প্রতিমাসে সময়ের সঙ্গে সঙ্গে বৃদ্ধি পাচ্ছে
অর্থমন্ত্রী আবুল হাসান মাহমুদ আলী বলেন, প্রবাসীরা দেশে যে টাকা পাঠায় সেটা প্রতিমাসে সময়ের সঙ্গে সঙ্গে বৃদ্ধি পাচ্ছে। ফলে দেশে গত ফেব্রুয়ারি মাসে ২শ’ ১৬ মিলিয়ন ডলার রেমিট্যান্স এসেছে। কিন্তু সরকার বিরোধীরা সব বিষয়ে মিথ্যাচার করছে। তাই উত্তর দেয়ার প্রয়োজন মনে করি না। কেননা সেটা নিয়ে কথা বললে তাদেরকে স্বীকৃতি দেয়া হবে। গতকাল সকালে উপজেলা প্রশাসনের আয়োজনে উপজেলা হলরুমে সকল দপ্তরের কর্মকর্তাদের সঙ্গে মতবিনিময় সভায় এসব কথা বলেন অর্থমন্ত্রী। তিনি আরও বলেন, বাংলাদেশ আজ নতুন যুগের সন্ধিক্ষণে রয়েছে। এখন বিএনপি’র ওই ভাঙা রেকর্ড বাজিয়ে লাভ নেই। কেননা প্রধানমন্ত্রী শেখ হাসিনা সগৌরবে পঞ্চমবারের মতো সরকার গঠন করে সেটা আবার প্রমাণ করেছেন। সব মেগা প্রকল্প আজ দৃশ্যমান হয়েছে।বিজ্ঞাপনরেমিট্যান্স বৃদ্ধি থেকে শুরু করে বিদেশিদের সঙ্গে সুসম্পর্ক বৃদ্ধিতে কাজ করছি। উপজেলা নির্বাহী অফিসার (ইউএনও) মো. তাজ উদ্দিনের সভাপতিত্বে মতবিনিময় সভায় অর্থমন্ত্রীর একান্ত সচিব নাকিব হাসান তরফদার, উপজেলা চেয়ারম্যান ও উপজেলা আওয়ামী লীগের সাধারণ সম্পাদক সফিউল আযম চৌধুরী লায়ন, সভাপতি সাইফুল ইসলাম, থানার ওসি মোজাহারুল ইসলাম, উপজেলা মুক্তিযোদ্ধা কমান্ড কাউন্সিলের সাবেক কমান্ডার মোখলেছুর রহমান, জেলা আওয়ামী লীহের শিক্ষা ও মানবসম্পদ বিষয়ক সম্পাদক শেখ রফিকুল ইসলামসহ বিভিন্ন দপ্তরের কর্মকর্তা, শিক্ষাপ্রতিষ্ঠানের প্রধান ও সংবাদকর্মীরা উপস্থিত ছিলেন।",66.3632096371627,148.0
20046676,93,অর্থনীতি,বিজিএমইএ'র নতুন সভাপতি এস এম মান্নান,"তৈরি পোশাকশিল্প মালিকদের সংগঠন বাংলাদেশ গার্মেন্টস ম্যানুফ্যাকচারার্স অ্যান্ড এক্সপোর্টার্স অ্যাসোসিয়েশনের (বিজিএমইএ) নতুন সভাপতি নির্বাচিত হয়েছেন আওয়ামী লীগের ঢাকা উত্তর মহানগর মহাসচিব এস এম মান্নান কচি
তৈরি পোশাকশিল্প মালিকদের সংগঠন বাংলাদেশ গার্মেন্টস ম্যানুফ্যাকচারার্স অ্যান্ড এক্সপোর্টার্স অ্যাসোসিয়েশনের (বিজিএমইএ) নতুন সভাপতি নির্বাচিত হয়েছেন আওয়ামী লীগের ঢাকা উত্তর মহানগর মহাসচিব এস এম মান্নান কচি। বিজিএমইএ'র ২০২৪-২৬ সাল মেয়াদি নেতৃত্ব নির্বাচনে শনিবার ঢাকা ও চট্টগ্রামে একযোগে ভোটগ্রহণ হয়। শনিবার মধ্যরাতে ভোট গণনা শেষে বস্ত্রকলমালিকদের সংগঠন বিটিএমএর সাবেক সভাপতি জাহাঙ্গীর আলামিনের নেতৃত্বাধীন নির্বাচন বোর্ড ফলাফল ঘোষণা করে। এতে দেখা যায়, সম্মিলিত পরিষদের দলনেতা এস এম মান্নান সর্বোচ্চ ১ হাজার ৫১০ ভোট পেয়েছেন।বিজিএমইএর এবারের নির্বাচনে ৩৫টি পরিচালক পদের জন্য প্রতিদ্বন্দ্বিতা করেছেন ৭০ জন প্রার্থী। তারা সম্মিলিত পরিষদ ও ফোরাম এই দুই প্যানেল থেকে নির্বাচন করেন। সম্মিলিত পরিষদের প্যানেল লিডার বা দলনেতা এস এম মান্নান, যিনি বর্তমানে বিজিএমইএর জ্যেষ্ঠ সহসভাপতি। আর ফোরামের প্যানেল লিডার ফয়সাল সামাদ। তিনি সংগঠনটির সাবেক সহসভাপতি।বিজিএমইএর ২ হাজার ৪৯৬ জনের মধ্যে ২২২৬ জন ভোট দিয়েছেন। শনিবার সকাল ১০টায় নির্বাচন শুরু হয়ে বিকাল ৫টায় শেষ হয়। বিজিএমইএ নির্বাচনি বোর্ডের চেয়ারম্যান জাহাঙ্গীর আলামিন বলেন, নির্বাচন শান্তিপূর্ণভাবে অনুষ্ঠিত হয়েছে এবং কোনও অপ্রীতিকর ঘটনা ঘটেনি।",66.3197794421641,149.0
20046627,44,শিক্ষা,সীমান্ত এলাকায় ‘দুয়ার স্কুল’ উদ্বোধন করলেন অর্থমন্ত্রী,"শিক্ষার্থীদের স্কুলে উপস্থিতি, ক্লাস-কোর্স, পরীক্ষাসহ সমুদয় শিক্ষা কার্যক্রম অনলাইনে পরিচালনার জন্য (এডুকেশন ম্যানেজমেন্ট প্ল্যাটফরম) একটি অত্যাধুনিক সফটওয়্যার প্রণয়ন করেছে শিক্ষা কার্যক্রম আধুনিকায়ন ও অটোমেশনে দীর্ঘ দিন ধরে কাজ করা দুয়ার সার্ভিসেস। বিনামূল্যে প্রদেয় সেই সফটওয়্যারের ব্যবহার শুরু হয়েছে সীমান্ত জেলা দিনাজপুরের দু’টি উপজেলার (খানসামা ও চিরিরবন্দর) ১৮টি স্কুল ও কলেজে। শনিবার ‘দুয়ার স্কুল’ নামের ওই সফটওয়্যারের ব্যবহারিক কার্যক্রমের আনুষ্ঠানিক উদ্বোধন করেন দিনাজপুর থেকে বারবার নির্বাচিত সংসদ সদস্য অর্থমন্ত্রী এ এইচ মাহমুদ আলী। খানসামা উপজেলা পরিষদ কমপ্লেক্সে সুবিধাভোগী প্রতিষ্ঠানগুলোর শিক্ষক-শিক্ষার্থীদের উপস্থিতিতে অনুষ্ঠিত বর্ণাঢ্য উদ্বোধনীতে উপজেলা চেয়ারম্যান শফিউল আলম চৌধুরী লায়ন, উপজেলা নির্বাহী কর্মকর্তা মো. তাজ উদ্দিন ও দুয়ার সার্ভিসেসের প্রধান নির্বাহী বনি তাসনিম প্রমুখ অংশ নেন। অনুষ্ঠানে খানসামা উপজেলা প্রশাসনের বিভিন্ন স্তরের কর্মকর্তা এবং এলাকার গণ্যমান্য ব্যক্তিবর্গ উপস্থিত ছিলেন। অনুষ্ঠানে প্রধান অতিথির বক্তব্যে অর্থমন্ত্রী আবুল হাসান মাহমুদ আলী খানসামা ও চিরিরবন্দর উপজেলার স্কুল-কলেজগুলোতে ডিজিটাইজেশনের এই উদ্যোগকে স্বাগত জানান। সংযোজিত সফটওয়্যারে সামগ্রিক শিক্ষা কার্যক্রম আরও আধুনিক, সহজ ও উন্নত হবে বলে আশা করেন তিনি। অনুষ্ঠানে জানানো হয়, সফটওয়্যারটির মাধ্যমে অনলাইনে বিভিন্ন ফি কালেকশন, ব্যাংকিং সুবিধা ব্যবহার করে শিক্ষক-কর্মচারীদের বেতন ও শিক্ষাবৃত্তি প্রদান নির্বিঘ্ন করা যাবে।
অর্থমন্ত্রী সফওয়্যারটির বহুমুখী ব্যবহারের ভুয়সী প্রশংসা করেন এবং পর্যায়ক্রমে এটি দেশের অন্যান্য স্কুল-কলেজে সংযোজনের আশা করেন। বর্তমান সরকারের সাহসী ও বলিষ্ঠ সিদ্ধান্ত ‘স্মার্ট বাংলাদেশ’ গড়ার দৃঢ় প্রত্যয়ের কারণেই এই অটোমেশন সম্ভব হচ্ছে জানিয়ে অর্থমন্ত্রী দেশের সব প্রতিষ্ঠান আধুনিকায়ন ও ডিজিটালাইজেশনের আওতায় আসবে বলে আশা করেন। তিনি বলেন, স্কুল কলেজগুলো আধুনিকায়ন হলে, অটোমেশন এবং ডিজিটাইজেশন আওতায় এলে, শিক্ষার্থীরা সহজে শিক্ষা কার্যক্রমে অন্তর্ভুক্ত হতে পারলে তাদের হাত ধরেই প্রধানমন্ত্রীর স্বপ্নের টার্গেট মেধাভিত্তিক স্মার্ট বাংলাদেশ গড়ে তোলা সম্ভব হবে।বিজ্ঞাপনউল্লেখ্য, ফিনটেক প্রতিষ্ঠান দুয়ার অগ্রণী ব্যাংকের সঙ্গে এজেন্ট ব্যাংকিং তথা ডিজিটাল ফাইন্যান্সিয়াল সার্ভিসেস নিয়ে কাজ করছে; ব্যাংকের মাস্টার এজেন্ট হিসেবে তারা সারা দেশে এজেন্ট আউটলেট নেটওয়ার্ক গড়ে তুলে অগ্রণী ব্যাংকের সেবা সহজে এবং নিরাপদে জনগণের দোরগোড়ায় পৌঁছে দিচ্ছে। অনুষ্ঠানে প্রতিষ্ঠানটির প্রধান নির্বাহী বনি তাসনিম জানান দেশের প্রতিটি কোণায় ডিজিটাল ব্যাংকিং ছড়িয়ে দিতে এবং স্কুল ব্যাংকিং নিয়ে কাজ করতে গিয়ে তারা অনুধাবন করেন যে দেশের শিক্ষা কার্যক্রমকে ডিজিটাল প্ল্যাটফরমে অন্তর্ভুক্ত করতে পারলে যেমন শিক্ষা প্রতিষ্ঠান ও শিক্ষার্থীরা উপকৃত হবে তেমনি সহজেই ব্যাংকিং ব্যবস্থা বা সরকারের অন্যান্য ডিজিটাল প্ল্যাটফরমে সংযুক্ত হতে পারবে। তিনি আরও জানান কৃত্রিম বুদ্ধিমত্তা সম্পন্ন এডুকেশন ম্যানেজমেন্ট প্লাটফরম ‘দুয়ার স্কুল’-এর ওয়েব এবং মোবাইল অ্যাপ অত্যাধুনিক ক্লাউড ডাটা সেন্টারে সংরক্ষিত থাকবে বলে শিক্ষা প্রতিষ্ঠানগুলোর আলাদা সার্ভার প্রয়োজন পরবে না। সিস্টেমটি ডাটা এনালাইসিস ও মেশিন লার্নিং ব্যবহার করে শিক্ষার্থীদের উন্নতি-অবনতি নির্ণয় করাসহ সকল রিপোর্ট প্রদান করতে পারবে। সারা দেশে বাস্তবায়িত হলে দুয়ার স্কুল প্ল্যাটফরম দেশের শিক্ষা ব্যবস্থায় একটি ডিজিটাল পাবলিক ইনফ্রাস্ট্রাকচার হিসেবে কার্যকরী ভূমিকা রাখবে বলে তিনি দৃঢ় আশাবাদ ব্যক্ত করেন। অনুষ্ঠানে অর্থমন্ত্রী ছাড়াও উপস্থিত উপজেলা চেয়ারম্যান ও উপজেলা নির্বাহী অফিসার শিক্ষা প্রতিষ্ঠাগুলোর জন্য অপরিহার্য এই ম্যানেজমেন্ট সফটওয়্যার বিনামূল্যে বাস্তবায়নের উদ্যোগকে সাধুবাদ জানান।",66.2805287074266,150.0
20180931,371,শিক্ষা,"

 পাকিস্তানি প্রশাসনের সাথে সম্পর্ক ছিন্নের আহ্বান
","স্বাধীন বাংলা ছাত্র সংগ্রাম পরিষদ এ দিনে এক ইশতেহারে বাঙালি সৈন্য, ইপিআর, আইবিসিআইডি ও পুলিশ সদস্যদেরকে পাকিস্তানি প্রশাসনের সাথে সম্পর্ক ছিন্ন করার আহ্বান জানায়। ওই ইশতেহারে দেশের সব বাড়ি ও যানবাহনে কালো পতাকা উত্তোলনের নির্দেশ জারি করা হয়। এ ছাড়া এ দিন পূর্ব পাকিস্তানের প্রবাসী ছাত্ররা জাতিসঙ্ঘ সদর দফতরের সামনে বিক্ষোভ প্রদর্শন করেন।এ ছাড়া ১৯৭১ সালের আজকের এই দিনে নারায়ণগঞ্জের জেলখানা ভেঙে ৪০ জন কয়েদি পালিয়ে যায়। এ সময় বন্দুকযুদ্ধে ২৭ জন আহত হয়। এ দিকে কয়েক দিনের আন্দোলন-বিক্ষোভে নিহতদের স্মরণ ও নির্যাতনের প্রতিবাদে সারা দেশে সরকারি, বেসরকারি ভবনে কালো পতাকা উত্তোলন করা হয়। সেই সাথে উত্তোলন করা হয় বাংলাদেশের মানচিত্রখচিত পতাকা।
বঙ্গবন্ধু শেখ মুজিবুর রহমান এক বিবৃতিতে বলেন, ‘জনবিরোধী চক্র উন্মত্ত আচরণ করে চলেছে। সমরসজ্জা ও সৈন্য অব্যাহতভাবে আনা হচ্ছে।’ তিনি জাতিসঙ্ঘ মহাসচিবের উদ্দেশে বলেন, শুধু জাতিসঙ্ঘ কর্মচারীদের ঢাকা থেকে সরিয়ে নিলেই দায়িত্ব শেষ হয়ে যাবে না। কারণ এই হুমকি গণহত্যারই হুমকি। জাতিসঙ্ঘ সনদ অনুযায়ী এ দেশের সাত কোটি মানুষের মৌলিক অধিকার পর্যুদস্ত করার হুমকি।’ তিনি এক বিবৃতিতে বলেন, ‘আমরা স্বাধীন দেশের স্বাধীন নাগরিক হিসেবে অধিকার আদায়ের জন্য যেকোনো ত্যাগ স্বীকার করে শেষ পর্যন্ত সংগ্রাম চালিয়ে যাবো। কোনো শক্তিই আমাদের চূড়ান্ত বিজয় রুখতে পারবে না।’১৯৭১ সালের আজকের এই দিনে সামরিক কর্তৃপক্ষ এক নির্দেশ জারি করে। এতে বলা হয়, কেউ প্রত্যক্ষ বা পরোক্ষভাবে সরকারি সম্পত্তি বিনাশ বা সেনাবাহিনীর চলাচল কিংবা সেনাবাহিনী সংরক্ষণে বাধার সৃষ্টি করতে পারে এভাবে সড়ক, রেল ও বিদ্যুৎ, পানি সরবরাহে অন্তরায় সৃষ্টি করলে তাদের তৎপরতা হামলার সমতুল্য এবং সামরিক বিধিতে দণ্ডনীয় বলে গণ্য করা হবে। জাতীয় লীগ প্রধান আতাউর রহমান খান ১৯৭১ সালের এই দিনে পল্টন ময়দানের জনসভায় ভাষণ দেন। ভাষণে তিনি অবিলম্বে দেশে একটি জাতীয় সরকার ঘোষণার আহ্বান জানান বঙ্গবন্ধু শেখ মুজিবুর রহমানের প্রতি। দৈনিক পাকিস্তান পত্রিকায় ‘আর দেরি নয়’ শিরোনামে সম্পাদকীয়তে বলা হয়, ‘বল প্রয়োগ করিয়া জনগণকে দমানো যাইবে না। জনপ্রতিনিধিদের হাতে অবিলম্বে ক্ষমতা হস্তান্তর করিতে হইবে’।
ফরিদপুরে স্বাধীন বাংলার পতাকা উত্তোলন : ১৯৭১ সালের এই দিনে ফরিদপুর জেলা স্বাধীন বাংলা ছাত্র সংগ্রাম পরিষদ স্বাধীন বাংলার পতাকা উত্তোলন করে। পরিষদের উদ্যোগে অম্বিকা ময়দানে আয়োজিত বিশাল ছাত্র জমায়াতে এ পতাকা উত্তোলন করা হয়। পতাকা উত্তোলন করেন ফরিদপুর জেলা ছাত্রলীগের তৎকালীন সাধারণ সম্পাদক, রাজেন্দ্র কলেজের ভিপি ও ফরিদপুর জেলা স্বাধীন বাংলা ছাত্র সংগ্রাম পরিষদের সদস্য শাহ মো: আবু জাফর।ঢাকার নির্দেশ অনুযায়ী ১৯৭১ সালের ১ মার্চ ফরিদপুর জেলা স্বাধীন বাংলা ছাত্র সংগ্রাম পরিষদ গঠন করা হয়। ৭ মার্চ রেসকোর্স ময়দানে বঙ্গবন্ধু শেখ মুজিবুর রহমানের ঐতিহাসিক ভাষণে সারা দেশের মতো উদ্বুদ্ধ হয় ফরিদপুরের জনগণও। যুদ্ধের প্রস্তুতি নেয়ার জন্য ফরিদপুর জেলা স্বাধীন বাংলা ছাত্র সংগ্রাম পরিষদ ১০ মার্চ অম্বিকা ময়দানে ছাত্র জমায়েতের আয়োজন করে। লোকে লোকারণ্য হয়ে যায় ময়দান। স্বাধীনতাযুদ্ধের ইতিহাসে ফরিদপুরের ঐতিহাসিক ও স্মরণীয় এ সমাবেশে স্বাধীন বাংলার পতাকা উত্তোলনের পর একই দিন ফরিদপুর ডিসি অফিসেও পাকিস্তানের পতাকা নামিয়ে স্বাধীন বাংলার পতাকা উত্তোলন করা হয়। এর পর ফরিদপুর সার্কিট হাউজে পতাকা উত্তোলন করতে গেলে সেখানে ছাত্র-জনতা সেনাবাহিনীর মুখোমুখি হয়। সেনাবাহিনীর লাঠিচার্জে আহত হন অনেকে। ফরিদপুর জেলা স্বাধীন বাংলা ছাত্র সংগ্রাম পরিষদ ১০ মার্চ শুধু যে স্বাধীন বাংলার পতাকা উত্তোলন করে তা নয়, বরং স্বাধীনতা যুদ্ধ শুরুর আগেই ফরিদপুর থেকে পাকিস্তান সেনাবাহিনীকে যশোর ক্যান্টনমেন্টে চলে যেতে বাধ্য করে।
 
",66.27842744043124,151.0
20051680,184,বিনোদন,নরেন্দ্র মোদির নাম নিলে স্বামীর পাতে ভাত দেবেন না,"ভারতের লোকসভা নির্বাচনের আর মাত্র কয়েক সপ্তাহ বাকি। নির্বাচন ঘিরে রাজনৈতিক পারদ চড়তে শুরু করেছে। রাজনৈতিক নেতারা তাদের প্রচারে নেমে নানা বক্তব্য দিচ্ছেন। বক্তব্যে প্রায়ই একজন আরেকজনকে নিশানাও করছেন।
এই যেমন আম আদমি পার্টির নেতা ও দিল্লির মুখ্যমন্ত্রী অরবিন্দ কেজরিওয়াল। দিল্লিতে নিজেদের শাসন কায়েম রাখতে চেষ্টায় ত্রুটি রাখছে না দলটি। এবার ভোট চাওয়ায় সবাইকে ছাপিয়ে গেলেন দিল্লির মুখ্যমন্ত্রী। আম আদমি পার্টির সুপ্রিমো নারী ভোটারদের প্রতি আহ্বান জানিয়ে বলেছেন, যদি স্বামীরা নরেন্দ্র মোদির নাম নেন, তবে যেন তাদের রাতে খেতে না দেন।
কেজরিওয়াল ‘নারী সম্মান সমারোহ’ নামে দিল্লিতে একটি টাউনহল ইভেন্টে ভাষণ দেওয়ার সময় বলেন, অনেক পুরুষ প্রধানমন্ত্রী মোদির নাম উচ্চারণ করছেন, কিন্তু আপনাকে এটি ঠিক করতে হবে। যদি আপনার স্বামী মোদির নাম উচ্চারণ করেন, তাহলে তাকে বলুন যে আপনি তাকে রাতের খাবার পরিবেশন করবেন না।
আম আদমি পার্টির নেতা তার ২০২৪-২৫ বাজেটে ১৮ বছরের বেশি বয়সি সমস্ত নারীদের জন্য মাসিক এক হাজার টাকা প্রদানের পরিকল্পনা ঘোষণা করার পর এই অনুষ্ঠানের আয়োজন করা হয়।
এই বিশেষ অনুষ্ঠানে যোগ দিয়ে কেজরিওয়াল নারীদের উদ্দেশে বলেন, এই বাজেটে নারীদের হাত শক্ত করতে বড় প্রকল্প এনেছি আমরা। এতদিন নারীর ক্ষমতায়নের নামে জালিয়াতি চলেছে। দলের এক নারীকে কিছু দায়িত্ব দিয়ে নারীর ক্ষমতায়নের দাবি করতো রাজনৈতিক দলগুলি। আমি এবার থেকে প্রতি মাসে নারীদের ব্যাগে এক হাজার টাকা করে দেব।
দিল্লির মুখ্যমন্ত্রী উপস্থিত নারী ভোটারদের উদ্দেশে বলেন, আপনারা শপথ নিন যে, আমাকে সমর্থন করবেন এবং আপ-কেই ভোট দেবেন। আপনাদের পরিচিত যে নারীরা বিজেপিকে সমর্থন করেন, তাদেরও বলুন যে একমাত্র ভাই কেজরিওয়ালই আপনাদের পাশে দাঁড়াবে বিপদের সময়ে।
তিনি বোঝান, আমি বিনামূল্যে বিদ্যুৎ দিচ্ছি, বাসের ভাড়া দিতে হচ্ছে না, আবার মাসে এক হাজার করে টাকাও দিচ্ছি। বিজেপি কী করেছে ওদের জন্য? তাহলে কেন বিজেপিকে ভোট দেবেন? এবার কেজরিওয়ালকে ভোট দিন।",65.97593849596882,152.0
20046653,70,বিনোদন,"ব্রিগেড থেকে পূর্ণাঙ্গ তালিকা প্রকাশ, লোকসভার প্রচার শুরু করে দিলো তৃণমূল","লোকসভা ভোটের আগেই পশ্চিমবঙ্গে আসা শুরু করে দিয়েছেন খোদ প্রধানমন্ত্রী নরেন্দ্র মোদি। ইতিমধ্যেই বেশ কয়েকটি সভা করে তৃণমূল বিরোধী হাওয়া তোলার চেষ্টা করছে বিজেপি। এরকম এক পরিস্থিতিতে রবিবার ছিলো রাজ্যের শাসক দল তৃণমূল কংগ্রেসের ব্রিগেড। ফলে দলের কর্মী সমর্থকরা সকাল থেকেই তাকিয়ে ছিলেন লোকসভা ভোটের আগে কী বার্তা দেন দলনেত্রী মমতা বন্দ্যোপাধ্যায় ও দলের সেনাপতি অভিষেক। রবিবাসরীয় দুপুরে এভাবেই একের পর এক চমকে ব্রিগেড সমাবেশে রীতিমতো ঝড় তুলল শাসক দল। ব্রিগেডের মঞ্চে প্রার্থীদের নাম ঘোষণা করেন দলের সর্বভারতীয় সাধারণ সম্পাদক অভিষেক বন্দ্যোপাধ্যায়।চব্বিশের লোকসভা নির্বাচনে তৃণমূলের প্রার্থী তালিকায় সবচেয়ে বড় চমক প্রাক্তন ক্রিকেটার ইউসুফ পাঠান। বহরমপুর কেন্দ্রের প্রার্থী হয়েছেন তিনি। তার নাম ঘোষণা হতেই উচ্ছ্বাস প্রকাশ করেন জনসাধারণ। নাম ঘোষণার সঙ্গে সঙ্গে মমতার সঙ্গে ব়্যাম্পে হাঁটেন রচনা ব্যানার্জি, দেবাংশু ভট্টাচার্য, জুন মালিয়া, সায়নী ঘোষ, মালা রায়, সুদীপ বন্দোপাধ্যায়, মহুয়া মৈত্র, প্রসূন ব্যানার্জি, শত্রুঘ্ন সিনহা, ইউসুফ পাঠান, শতাব্দী রায়েরা।
এক নজরে দেখে নেয়া যাক কোন প্রার্থী দাঁড়াচ্ছেন কোথা থেকে-
আলিপুরদুয়ার- প্রকাশ চিক বরাইক
আরামবাগ- মিতালি বাগ
আসানসোল- শত্রুঘ্ন রায়
বহরমপুর- ইউসুফ পাঠান
বালুরঘাট- বিপ্লব মিত্র
বনগাঁ- বিশ্বজিৎ দাস
বাঁকুড়া- অরূপ চক্রবর্তী
বিষ্ণুপুর- সুজাতা খাঁ
বারাসত- কাকলি ঘোষ দস্তিদার
বর্ধমান পূর্ব- শর্মিলা সরকার
ব্যারাকপুর- পার্থ ভৌমিক
বসিরহাট- হাজিনুরুল ইসলাম
বীরভূম-শতাব্দী রায়
বোলপুর- অসিত কুমার মাল
বর্ধমান-দুর্গাপুর- কীর্তি আজাদ
কোচবিহার- জগদীশ চন্দ্র বাসুনিয়া
দার্জিলিং- গোপাল লামা
ডায়মন্ড হারবার- অভিষেক ব্যানার্জি
দমদম- সৌগত রায়
ঘাটাল- দীপক অধিকারী (দেব)
হুগলি- রচনা ব্যানার্জি
হাওড়া- প্রসূণ ব্যানার্জি
যাদবপুর- সায়নী ঘোষ
জলপাইগুড়ি- নির্মল চন্দ্র রায়
জঙ্গিপুর- খলিলুর রহমান
ঝাড়গ্রাম- কালীপদ সরেন
জয়নগর- প্রতিমা মণ্ডল
কাঁথি- উত্তম বারিক
কলকাতা দক্ষিণ- মালা রায়
কলকাতা উত্তর- সুদীপ ব্যানার্জি
কৃষ্ণনগর- মহুয়া মৈত্র
মালদহ দক্ষিণ- শাহনওয়াজ আলি রাহয়ান
মালদহ উত্তর- প্রসূণ ব্যানার্জি
মথুরাপুর- বাপী হালদার
মেদিনীপুর- জুন মালিয়া
মুর্শিদাবাদ- আবু তাহের খান
পুরুলিয়া- শান্তিরাম মাহাতো
রায়গঞ্জ- কৃষ্ণ কল্যাণী
রানাঘাট- মুকুটমণি অধিকারী
শ্রীরামপুর- কল্যাণ ব্যানার্জি
তমলুক- দেবাংশু ভট্টাচার্য
উলুবেড়িয়া- সাজদা আহমেদ
অভিনেত্রী সাংসদ নুসরত জাহান এবার টিকিট পেলেন না। তার বদলে বসিরহাট কেন্দ্রে টিকিট পেলেন ফিরহাদ হাকিমের মেয়ে প্রিয়দর্শিনী হাকিম।বিজ্ঞাপনযাদবপুরের বিদায়ী সাংসদ মিমি চক্রবর্তীকে শেষ পর্যন্ত টিকিট দিল না শাসকদল। তার বদলে ওই কেন্দ্রে প্রার্থী সায়নী ঘোষ। আরেক অভিনেত্রী সায়ন্তিকা চট্টোপাধ্যায় প্রার্থী হলেন বাঁকুড়া থেকে। ৩২০ ফুট লম্বা মঞ্চে এই প্রার্থীদের নিয়ে হাঁটেন সুপ্রিমো মমতা বন্দ্যোপাধ্যায়। লক্ষ-লক্ষ মানুষের সঙ্গে পরিচয় করিয়ে দেন তাদের। আনুষ্ঠানিকভাবে আজ মমতার হাত ধরেই লোকসভা নির্বাচনের প্রচার শুরু করলেন তৃণমূলের ৪২ জন প্রতিনিধি। জেলা থেকে কাতারে কাতারে মানুষ এদিন যোগ দিয়েছিলেন ব্রিগেডে। তৃণমূল কংগ্রেসের সর্ব ভারতীয় সাধারণ সম্পাদক অভিষেক বন্দ্যোপাধ্যায়ের ডাকে কলকাতার ব্রিগ্রেডে কার্যত তৃণমূল কংগ্রেসের জনগর্জন সভায় পরিণত হয়। প্রধানমন্ত্রী নরেন্দ্র মোদিকে খোলা চ্যালেঞ্জ ছুঁড়ে দেন অভিষেক বন্দ্যোপাধ্যায়।
“গত তিন অর্থবর্ষে বাংলাকে কত টাকা দিয়েছেন?”, ব্রিগেডের মঞ্চ থেকে মোদির কাছে হিসাব চাইলেন অভিষেক। সভা মঞ্চ থেকে দুর্নীতি ইসুতেও মোদিকে বিঁধেছেন অভিষেক। তৃণমূল সাধারণ সম্পাদকের বক্তব্য, “প্রধানমন্ত্রী বাংলায় এসে দুর্নীতির কথা বলছেন। অথচ সবচেয়ে বড় দুর্নীতিগ্রস্ত নেতা আপনার পাশেই বসে আছে।'' সবশেষে তৃণমূলের সেকেন্ড ইন কমান্ড বলেন, ""১৫ দিনেরও কম সময়ে আমরা এই ব্রিগেডের আয়োজন করেছি। ব্রিগেডে মানুষের উপস্থিতি সুনিশ্চিত করে দিল, আগামীর রায় বিরোধীরা বিদায়।""",65.91157459967323,153.0
20051777,226,বিনোদন,অন্তঃসত্ত্বার গুঞ্জনের মধ্যেই স্বামীর স্বভাব নিয়ে প্রশ্ন তুললেন মাহিরা খান,"গত বছর অক্টোবর মাসে দীর্ঘদিনের প্রেমিক সেলিম করিমের সঙ্গে দ্বিতীয়বার ঘর বাঁধেন পাকিস্তানি অভিনেত্রী মাহিরা খান। বিয়ের মাস কয়েকের মধ্যেই শোনা যায়, অভিনেত্রী নাকি অন্তঃসত্ত্বা। যদিও এই ধরনের গুজবকে উড়িয়ে দেন তিনি। এখনই সন্তানের পরিকল্পনা নয়, বরং স্বামীর কিছু খারাপ গুণের কথা জানালেন তিনি।
শোনা যাচ্ছিল, চলতি বছর সেপ্টেম্বর মাস নাগাদ সেলিম-মাহিরার সংসারে আসবে নতুন অতিথি। সেই জন্যই নাকি হাতের কাজ কমাচ্ছেন অভিনেত্রী। স্বেচ্ছায় ছেড়েছেন একাধিক ভালো কাজের প্রস্তাব। যার মধ্যে রয়েছে নেটফ্লিক্সের ‘জো বাচে হ্যায় সঙ্গ সামেট লো’ সিরিজ়ের কাজ।
তবে এই প্রসঙ্গে মাহিরা বলেন, ‘আসলে বিয়ের পর আমার অনেকটা ওজন বৃদ্ধি পায়। তবে এখনই মা হচ্ছি না, আর নেটফ্লিক্সের কাজটা যে ছেড়েছি, সেটিও সত্যি নয়।’
তবে বিয়ের পর থেকে স্বামী সেলিমের স্বভাবের সঙ্গে মানিয়ে নিতে হচ্ছে তাকে। এমন কিছু জিনিস রয়েছে, যা একেবারেই পছন্দ নয় তার।
মাহিরার কথায়, ‘ও একেবারেই নিজের ভাব প্রকাশ করতে পারে না, বড্ড অন্তর্মুখী ধরনের। তবে যেটা আমাকে রীতিমতো সহ্য করতে হয়, তা সকালে ঘুম থেকে ওঠা থেকে রাতে শুতে যাওয়ার আগে পর্যন্ত ওর গান শোনা। সারাক্ষণ গান ওর চাই-ই। আমার আবার উল্টো স্বভাব। সকালে উঠে একটু পাখির ডাক শুনতে ভালো লাগে।’
কিন্তু সব দোষ কি তার স্বামীর? মাহিরা স্বীকার করেছেন, তারও এমন কিছু অভ্যাস রয়েছে, যা তার স্বামীকে মানিয়ে নিতে হচ্ছে। যার মধ্যে অন্যতম মাহিরা প্রাতরাশ একা সারার অভ্যাস।",65.87914484517516,154.0
20046671,88,বিনোদন,"আকস্মিক পদত্যাগ কমিশনারের, ভারতে নির্বাচন কমিশনে আছেন শুধু সিইসি","লোকসভা নির্বাচন দ্বোরগোড়ায়। দু’চারদিনের মধ্যেই নির্বাচনের শিডিউল ঘোষণার কথা। কিন্তু সরকারের অনুরোধ উপেক্ষা করে আকস্মিক পদত্যাগ করেছেন ভারতের নির্বাচন কমিশনের কমিশনার অরুণ গোয়েল। তা আনুষ্ঠানিকভাবে গ্রহণও করা হয়েছে। আগেই তিন সদস্যের এই কমিশনে একজন কমিশনার পদ ফাঁকা ছিল। তারপর অরুণ গোয়েলের পদত্যাগ! ফলে কমিশনে এখন অবশিষ্ট আছেন শুধু প্রধান নির্বাচন কমিশনার বা সিইসি রাজীব কুমার।
কিন্তু কেন আকস্মিক এই পদত্যাগ? এ নিয়ে ভারতের সর্বত্র আলোচনা, সমালোচনা। এ নিয়ে বিরোধী দল কংগ্রেস ও তৃণমূল কংগ্রেস ক্ষোভ প্রকাশ করেছে। তারা নির্বাচন কমিশনকে ‘নির্বাচন বাদ দেয়া’ কমিশন হিসেবে কটাক্ষ করেছে। সূত্রের উদ্ধৃতি দিয়ে মিডিয়ার খবরে বলা হয়েছে, নির্বাচন কমিশনার নিয়োগ সংক্রান্ত একটি নতুন আইন নিয়ে প্রধান নির্বাচন কমিশনারের সঙ্গে মতবিরোধ দেখা দিয়েছিল কমিশনার অরুণ গোয়েলের। তারই কারণে তিনি পদত্যাগ করেছেন।
অনলাইন এনডিটিভি বলেছে, লোকসভা নির্বাচনের শিডিউল ঘোষণার মাত্র কয়েকদিন বাকি থাকতেই শনিবার পদত্যাগ করেছেন কমিশনার অরুণ গোয়েল।বিজ্ঞাপনতার পদত্যাগপত্র আনুষ্ঠানিকভাবে গ্রহণ করেছেন প্রেসিডেন্ট দ্রুপদি মুরমু।
আইন মন্ত্রণালয়ের নোটিফিকেশন অনুযায়ী, এই পদত্যাগ তাৎক্ষণিকভাবে কার্যকর হবে। ফলে কমিশনে এখন আছেন শুধু প্রধান নির্বাচন কমিশনার রাজীব কুমার।
সূত্রগুলো বলেছে, সরকার তাকে পদত্যাগ করা থেকে বিরত রাখার চেষ্টা করা সত্ত্বেও ব্যক্তিগত কারণ দেখিয়ে পদত্যাগ করেছেন অরুণ গোয়েল। তিনি যে অসুস্থ এমন জল্পনা আগেই খারিজ করে দেয়া হয়েছিল। শীর্ষ কর্মকর্তারা আগেই বলেছেন, পুরোপুরি সুস্থ আছেন অরুণ গোয়েল। তাহলে কেন আকস্মিকভাবে এই অসময়ে তার পদত্যাগ? এমন প্রশ্ন এখন চায়ের দোকান থেকে উপরতলা পর্যন্ত। এর জবাবে নির্বাচন কমিশন সূত্র জানিয়েছে, প্রধান নির্বাচন কমিশনার রাজীব কুমার ও কমিশনার অরুণ গোয়েলের মধ্যে ফাইল নিয়ে মতবিরোধ সৃষ্টি হয়। গত বছর শেষের দিকে নতুন একটি আইন প্রণয়ন করা হয়। এই আইনে দেশের শীর্ষ নির্বাচন কর্মকর্তাদের নিয়োগ প্রক্রিয়া সংস্কার করা হয়েছে। সংশোধিত এই প্রক্রিয়ায় বাছাই প্রক্রিয়ায় অংশগ্রহণ থেকে বাদ দেয়া হয়েছে ভারতের প্রধান বিচারপতিকে। এ ঘটনায় মতবিরোধের কারণে পদত্যাগ করে থাকতে পারেন অরুণ গোয়েল।
উদ্ভূত পরিস্থিতিতে এই নির্বাচন কমিশনারের আকস্মিক বিদায় নেয়া নিয়ে সামাজিক যোগাযোগ মাধ্যমে প্রশ্ন তুলেছেন কংগ্রেস প্রেসিডেন্ট মল্লিকার্জুন খাড়গে। বর্তমান পরিস্থিতিতে নির্বাচন কমিশনের নাম পরিবর্তন করে ‘নির্বাচন বাদ দেয়া’ করার প্রয়োজন আছে কিনা তা নিয়ে প্রশ্ন তুলেছেন তিনি। এক্সে তিনি ইংরেজিতে লিখেছেন- ইলেকশন কমিশন অর ইলেকশন অমিশন? তিনি আরও লিখেছেন, লোকসভা নির্বাচন ঘোষণার অল্প কয়েকদিন সময় হাতে আছে। এই মুহূর্তে ভারতে এখন একজনমাত্র নির্বাচন কমিশনার আছেন। কিন্তু কেন? আগেও আমি বলেছি, যদি স্বাধীন প্রতিষ্ঠানগুলোকে পর্যায়ক্রমিকভাবে ধ্বংস করা বন্ধ না করি আমরা, তাহলে আমাদের গণতন্ত্রকে দখল করবে একনায়কতন্ত্র। যেহেতু নির্বাচন কমিশনারদের বাছাইয়ের নতুন প্রক্রিয়ায় সব ক্ষমতা দেয়া হয়েছে কার্যত ক্ষমতাসীন দল ও প্রধানমন্ত্রীকে, তাই মেয়াদ শেষ হওয়ার ২৩ দিন পরেও কেন নতুন নির্বাচন কমিশনার নিয়োগ দেননি? মোদি সরকারকে এসব প্রশ্নের উত্তর দিতেই হবে। যৌক্তিক ব্যাখ্যাও তাদের দিতে হবে।
মল্লিকার্জুন খাড়গের উদ্বেগের প্রতিধ্বনি তুলেছেন কংগ্রেসের সাধারণ সম্পাদক (সংগঠন) কে.সি বেনুগোপাল। তিনি বলেন, লোকসভা নির্বাচন যখন দ্বোরগোড়ায় তখন নির্বাচন কমিশনার অরুণ গোয়েল পদত্যাগ করেছেন। বিশ্বের সবচেয়ে বড় গণতন্ত্রের সুস্থতায় এটা এক গভীর উদ্বেগের বিষয়। ২০১৯ সালের নির্বাচনে অশোক লাভাসার ভিন্নমত ও তার তদন্তের উদাহরণ টেনে এনে বেনুগোপাল সাংবিধানিক সংস্থাগুলোর ওপর সরকারের প্রভাব নিয়ে উদ্বেগ প্রকাশ করেন। বিগত লোকসভা নির্বাচনের সময় বিভিন্ন মডেল কোড লঙ্ঘনের সিদ্ধান্ত নিয়ে ভিন্নমত প্রকাশ করে পদত্যাগ করেছিলেন কমিশনার অশোক লাভাসা।
উদ্বেগ প্রকাশ করেছেন তৃণমূল কংগ্রেস নেতা সাকেট গোখলে। তিনি বলেন, জাতীয় নির্বাচনকে সামনে রেখে এখন নির্বাচন কমিশনে দু’টি পদে নিয়োগ দিতে হবে। আকস্মিকভাবে নির্বাচন কমিশনার অরুণ গোয়েল পদত্যাগ করেছেন। অন্য নির্বাচন কমিশনারের পদও শূন্য। ফলে এখন নির্বাচন কমিশনে আছেন একজনমাত্র ব্যক্তি। তিনি হলেন প্রধান নির্বাচন কমিশনার।
অরুণ গোয়েল অবসরপ্রাপ্ত একজন সরকারি কর্মকর্তা। তিনি পাঞ্জাবে ভারতীয় প্রশাসনিক পর্যায়ে ১৯৮৫ সালের ব্যাচের কর্মকর্তা ছিলেন। ২০২২ সালের নভেম্বরে নির্বাচন কমিশনে যোগ দেন।
সূত্রমতে, লোকসভা নির্বাচনের তারিখ ঘোষণা হতে পারে আগামী সপ্তাহে। কিন্তু আকস্মিকভাবে অরুণ গোয়েলের বিদায়ে আগে নির্বাচনের যে সময় পরিকল্পনা করা হয়েছিল, তা নিয়ে সংশয় দেখা দিয়েছে। নতুন একজন সিইসি বা ইসি নিয়োগ প্রক্রিয়ায় জড়িত থাকে একটি অনুসন্ধানী কমিটি। এর নেতৃত্বে আছে আইন মন্ত্রণালয়, দু’জন কেন্দ্রীয় সচিব। তারা ৫টি নামের একটি সংক্ষিপ্ত তালিকা করেন। এরপর প্রধানমন্ত্রী, প্রধানমন্ত্রীর বাছাই করা কেন্দ্রীয় মন্ত্রিপরিষদের একজন সদস্য, লোকসভায় বিরোধী দলীয় নেতা অথবা একক বৃহৎ আসন পাওয়া বিরোধী দলীয় নেতার সমন্বয়ে একটি নির্বাচন কমিটি প্রার্থী চূড়ান্ত করে। তারা প্রধান নির্বাচন কমিশনার বা নির্বাচন কমিশনার হিসেবে যাদেরকে বাছাই করেন শেষ পর্যন্ত তাকে আনুষ্ঠানিকভাবে সম্মতি দেন প্রেসিডেন্ট।",65.87298740638154,155.0
20051799,248,খেলাধুলা,"বেটিং সাইটে বিনিয়োগে বোনের নাম, নিশ্চুপ সাকিব","বেটিং সাইটের সঙ্গে জড়িয়ে বেশ কয়েকবারই বিতর্কের মুখে পড়েন বাংলাদেশি অলরাউন্ডার সাকিব আল হাসান। এবার উঠে এলো তার বোনের নাম।
এ ব্যাপারে এখন কোনো মন্তব্য করেননিসাকিব। তারবক্তব্য জানতে সাংবাদিকরাফোন করলেও তিনি রিসিভ করেননি। এমনকি ক্ষুদে বার্তা পাঠালেও তার জবাব দেননি।
বাংলাদেশ ক্রিকেট বোর্ডের (বিসিবি) প্রধান নির্বাহী নিজামউদ্দিন চৌধুরী সুজন বলেন, আজকে সকালেই খবরটি দেখলাম। এখনই আমরা এটি নিয়ে মন্তব্য করতে চাই না। সাকিবের সঙ্গে এ প্রসঙ্গে কোনো কথা হয়নি বলেও জানান সিইও।
বিসিবির ক্রিকেট পরিচালনা বিভাগের প্রধান জালাল ইউনুস বলেন, এ বিষয়ে আমার কোনো ধারণা নেই।
কাউন্টার টেরোরিজম অ্যান্ড ট্রান্সন্যাশনাল ক্রাইম (সিটিটিসি) প্রধান ঢাকা মহানগর পুলিশের অতিরিক্ত কমিশনার মো. আসাদুজ্জামান সংবাদমাধ্যমকে বলেন, আমরা ক্রিকেটার সাকিবের বোন বা এ সংক্রান্ত বেটিং অ্যাপ নিয়ে কাজ করছি না।
ঢাকা মহানগর পুলিশের অতিরিক্ত কমিশনার (গোয়েন্দা) হারুন অর রশিদ জানান, তাদের কাছে এ ব্যাপারে কোনো তথ্য নেই।
ভারতীয় সংবাদমাধ্যম ইন্ডিয়া টুডে ও আজ তাক-এ প্রকাশিত খবরে বলা হয়েছে- বাংলাদেশ ক্রিকেট দলের অলরাউন্ডার সাকিব আল হাসানের ছোট বোন জান্নাতুল হাসান ‘11wicket.com’ নামে একটি অনলাইন বেটিং (অনলাইনে বাজি ধরা) অ্যাপে বিনিয়োগ করেছেন।
গত বছর সেপ্টেম্বর মাসে মহাদেব বেটিং অ্যাপ নামক একটি অনলাইন গেমিং প্ল্যাটফর্মের মাধ্যমে বিপুল আর্থিক দুর্নীতির খোঁজ পায় ভারতের কেন্দ্রীয় তদন্তকারী সংস্থা এনফোর্সমেন্ট ডিরেক্টরেট (ইডি)। সেই ঘটনার তদন্তে ভারতের অনেক রথী-মহারথীর নাম উঠে আসে।
শুক্রবার রাতে ইন্ডিয়া টুডের অনলাইনে এবং ‘আজ তাক’–এর অনলাইনে প্রকাশিত এ সংক্রান্ত প্রতিবেদনে বলা হয়েছে- মহাদেব বেটিং অ্যাপ তদন্তে গ্রেফতার করা হয়েছে দুই ব্যবসায়ী গিরিশ তালরেজা ও সুরুজ চোখানিকে।
তদন্তকারী সংস্থা ইডি সূত্র জানিয়েছে, সুরুজ চোখানি কাঠমান্ডুতে একটি ক্যাসিনোয় ৪০ কোটি টাকা বিনিয়োগ করেছিলেন। এর পাশাপাশি তিনি বাংলাদেশে 11wicket.com নামের একটি বেটিং অ্যাপে বিনিয়োগ করেন। এতে তার অংশীদার ছিলেন বাংলাদেশের তারকা ক্রিকেটার সাকিব আল হাসানের বোন জান্নাতুল হাসান।
ইডি জানায়, মহাদেব অ্যাপ একটি হাইপ্রোফাইল কেলেংকারি, যা একটি অনলাইন বেটিং প্ল্যাটফর্মের সঙ্গে জড়িত। বিভিন্ন গেম যেমন- পোকার, তাস গেম, ব্যাডমিন্টন, টেনিস, ফুটবল এবং ক্রিকেটের ওপর এই অ্যাপে অবৈধ জুয়া খেলা হয়। এই প্ল্যাটফর্মটি নতুন ব্যবহারকারীদের নথিভুক্ত করতে, আইডি তৈরি করতে এবং বেনামি ব্যাংক অ্যাকাউন্টের একটি অবৈধ নেটওয়ার্কের মাধ্যমে অর্থপাচার করতে ব্যবহার করা হয়। মহাদেব অ্যাপ দৈনিক ২০০ কোটি রুপি আয় করেছে বলে জানা গেছে।
অনলাইন বেটিং অ্যাপে বোনের যুক্ততার এ অভিযোগ নিয়ে সাকিব আল হাসানের বক্তব্য জানতে চাইলে বিষয়টি নিয়ে কোনো মন্তব্য করতে চাননি তিনি। এ বিষয়ে বক্তব্য জানতে তার বোন জান্নাতুলের সঙ্গে যোগাযোগ করা সম্ভব হয়নি।",65.56818563913122,156.0
20046667,84,বিনোদন,পানামায় ১২০০ বছর পুরনো সমাধিতে সোনার খনির হদিস,"প্রত্নতাত্ত্বিকরা পানামায় একটি ১২০০ বছরের পুরনো সমাধি উদ্ধার করেছেন। যার মধ্যে রয়েছে সোনার ভাণ্ডার। দ্য মেট্রোর মতে, এগুলি মানুষের বলিদানের অবশিষ্টাংশ। পানামা সিটি থেকে প্রায় ১১০ মাইল দূরে এল ক্যানো প্রত্নতাত্ত্বিক পার্কের ভিতর থেকেই এই সোনার খনির হদিস মিলেছে। খনির ভিতরে রয়েছে সোনার চাদর থেকে সোনার বেল্ট, গয়নাগাটি। এমনকী, তিমি মাছের দাঁত দিয়ে তৈরি কানের দুলও পাওয়া গেছে সমাধির ভিতর থেকে। এছাড়া ব্রেসলেট, আংটি, কানের দুল, ঘণ্টা, কুকুরের দাঁত দিয়ে তৈরি স্কার্ট, হাড় দিয়ে তৈরি বাঁশি ও মাটির থালাবাটি।
কর্মকর্তারা বিশ্বাস করেন, আইটেমগুলি কোকল সংস্কৃতির একজন উচ্চপদস্থ প্রধানের সাথে সমাহিত করা হয়েছিল । সমাধিতে ৩২ জনের দেহাবশেষও পাওয়া গেছে। যাদের পরবর্তী জীবনে দলের প্রধানের সাথে যাওয়ার জন্য সম্ভাব্য বলি দেওয়া হয়েছিল। ত্যাগী ব্যক্তির সঠিক সংখ্যা এখনও তদন্তাধীন।
পানামানিয়ার সংস্কৃতি মন্ত্রণালয়ের লিনেট মন্টেনিগ্রো বলেছেন, ‘গুপ্তধনের মধ্যে অমূল্য সম্পদ রয়েছে।’
সমাধিটি ৭৫০ খ্রিস্টাব্দে একজন উচ্চ মর্যাদার পুরুষ নেতার জন্য নির্মিত হয়েছিল বলে মনে করা হয়।বিজ্ঞাপনপ্রথমে একজন নারীর দেহ, তার উপরে পুরুষের মৃতদেহ মুখোমুখিভাবে শোয়ানো হত। সেই সময়ে এমনটাই রীতি ছিল সমাধিস্থ করার। কোনও নেতা বা উচ্চপদস্থ কর্তার মৃত্যুর পর যাদের বলি দেওয়া হত, তারা পরবর্তী জীবনে ওই ব্যক্তির সঙ্গী হবেন বলেই মনে করা হত।
খনন কাজের পরিচালক ডাঃ জুলিয়া মায়ো বলেছেন, এই লোকদের পরকালের সঙ্গী হিসাবে সেবা করার জন্য বলি দেওয়া হয়েছিল।
এল ক্যানোতে খননকাজ ২০০৮ সাল থেকে চলমান রয়েছে। সমাধিটিকে একটি গুরুত্বপূর্ণ ঐতিহাসিক এবং সাংস্কৃতিক আবিষ্কার হিসাবে বিবেচনা করা হয়, যা আমেরিকায় ইউরোপীয়দের আগমনের আগে আদিবাসী উপজাতিদের জীবনে একটি অন্তর্দৃষ্টি প্রদান করে। সমাধীর অংশটি , যা একটি নেক্রোপলিস বা মৃতদের শহর হিসাবে পরিচিত, ৭০০ খ্রিস্টাব্দের দিকে নির্মিত হয়েছিল এবং ১০০০ খ্রিস্টাব্দের মধ্যে পরিত্যক্ত হয়েছিল।
সূত্র : এনডিটিভি",65.53611414076343,157.0
20044802,0,আইন,লক্ষ্মীপুরে ট্রাক-পিকআপের সংঘর্ষে নিহত ১,"লক্ষ্মীপুরে ড্রাম ট্রাক ও পিকআপ ভ্যানের সংঘর্ষে আব্দুর রহিম নামে একজনের মৃত্যু হয়েছে। এই ঘটনায় ট্রাক চালক রুবেল হোসেন ও হেলপার সাগর হোসেন গুরুতর আহত হয়। আহতদের উন্নত চিকিৎসার জন্য ঢাকা মেডিকেল কলেজ হাসপাতালে পাঠানো হয়েছে। তাদের দুইজনের অবস্থায় আশঙ্কাজনক বলে জানিয়েছেন সদর হাসপাতালের আবাসিক মেডিকেল অফিসার ডা. আনোয়ার হোসেন। রোববার সকালে লক্ষ্মীপুর-ভোলা মুজচৌধুীরহাট সড়কের যুব উন্নয়ন অধিদপ্তরের সামনে এই দুর্ঘটনা ঘটে। এতে করে সড়কের দু-পাশে দীর্ঘ যানজটের সৃষ্টি হয়ে প্রায় এক ঘন্টা যানবাহন বন্ধ থাকে।
নিহত আব্দুর রহিম সদর উপজেলার মান্দারী ইউনিয়নের দূর্গাপুর এলাকার আব্দুল হকের ছেলে। আহত রুবেল হোসেন একই ইউনিয়নের রতনপুরের নুরুল আমিনের ছেলে ও পেশায় ড্রাম ট্রাক চালক এবং আহত সাগর হোসেন পিকআপের হেলপার। প্রত্যক্ষদর্শীরা জানান, মজুচৌধুরীর হাট থেকে বালু নিয়ে ড্রাম ট্রাকটি মান্দারীর দিকে যাচ্ছিল। লক্ষ্মীপুর-ভোলা মুজচৌধুরীরহাট সড়কের যুবউন্নয়ন অধিদপ্তরের সামনে পৌঁছালে বিপরীত দিক থেকে আসা হাইড্রোলিক পিকআপের সঙ্গে সংঘর্ষের ঘটনা ঘটে। এতে ঘটনাস্থলেই ড্রাম ট্রাকের লেবার আব্দুর রহিম মারা যান।বিজ্ঞাপনগাড়ি চালক রুবেল হোসেন ও অপর হেলপার সাগর হোসেন গুরুতর আহত হয়। পরে গুরুতর আহত দুইজনকে উদ্ধার করে প্রথমে সদর হাসপাতালে পরে অবস্থার অবনতি হওয়ায় উন্নত চিকিৎসার জন্য ঢাকা মেডিকেল কলেজ হাসপাতালে পাঠানো হয়।
সদর হাসপাতালের আবাসিক মেডিকেল অফিসার ডা. আনোয়ার হোসেন বলেন, আবদুর রহিমকে হাসপাতালে আনার আগে মারা যায়। অপর দুইজনের অবস্থায় আশঙ্কাজনক। তাদের ঢাকা মেডিকেল কলেজ হাসপাতালে পাঠানো হয়েছে। সদর থানার ভারপ্রাপ্ত কর্মকর্তা মো. সাইফুদ্দিন আনোয়ার বলেন, ড্রাম ট্রাক ও পিকআপের সংঘর্ষে একজন নিহত ও দুইজন গুরুতর আহত হয়।",65.42338999288377,158.0
20181815,487,বিনোদন,"

খালিস্তানপন্থী নিজ্জরকে হত্যার ভিডিও সম্প্রচার কানাডার সরকারি চ্যানেলে
","খালিস্তানপন্থী হরদীপ সিংহ নিজ্জরকে কিভাবে হত্যা করা হয়েছিল, তার ভিডিও সম্প্রচার করেছে কানাডা। কানাডার সরকারি চ্যানেলে ওই ঘটনার একটি সিসিক্যামেরার ফুটেজ সম্প্রচার করা হয়েছে। আর সেই ভিডিও ঘিরেই শুরু হয়েছে জল্পনা। প্রশ্ন উঠেছে, তবে কি ভারতকে বার্তা দিতেই এই ভিডিও প্রকাশ্যে আনল কানাডা?
ভারতের সাথে এখন তেমন সুসম্পর্ক নেই কানাডার। কারণ, মাস কয়েক আগে প্রধানমন্ত্রী নরেন্দ্র মোদি কানাডাকে দোষারোপ করেছিলেন ভারত ভাগ করতে চাওয়া খালিস্তানপন্থীদের আশ্রয় দেয়ার জন্য। অন্য দিকে, কানাডার প্রধানমন্ত্রী জাস্টিন ট্রুডোর পাল্টা অভিযোগ ছিল, নয় মাস আগে কানাডার রাস্তায় যে খালিস্তানপন্থী সন্ত্রাসবাদী হরদীপ সিংহ নিজ্জরকে হত্যা করা হয়েছিল, তা আসলে ভারতের ঘটানো। ভারত অবশ্য ওই অভিযোগ অস্বীকার করে। কিন্তু তাতে দু’দেশের সম্পর্কের শৈত্য বিন্দুমাত্র কমেনি। এই পরিস্থিতিতেই কানাডার সরকারি চ্যানেলে সম্প্রচার করা হলো ওই ভিডিও।
ভিডিওতে দেখা যাচ্ছে, একটি গুরুদ্বারের সামনে দাঁড় করানো ধূসর রঙের একটি র‌্যাম পিক-আপ ট্রাকে চেপে বেরিয়ে যাচ্ছেন নিজ্জর। ঠিক সেই সময়েই তাকে অনুসরণ করতে শুরু করে সাদা রঙের একটি সেডান গাড়ি। নিজ্জরের গাড়ি যে মুহূর্তে গুরুদ্বারের গেটের বাইরে পৌঁছয় ঠিক তখনই ওই সাদা গাড়ি তার পথরোধ করে দাঁড়ায়। নিজ্জর গাড়ি থেকে বেরনোর আগেই দু’জন ওই সাদা গাড়ি থেকে নেমে তার দিতে ছুটে যায় এবং তাকে প্রায় সামনে থেকেই গুলি করে হত্যা করে এবং অন্য একটি গাড়িতে চেপে পালিয়ে যায়।
গোটা ঘটনাটিই রেকর্ড হয় গুরুদ্বারের সিসি ক্যামেরায়। সেই ভিডিও ফুটেজই সম্প্রচার করেছে কানাডার সরকারি চ্যানেল সিবিসি নিউজ। ওই ফুটেজ সংগ্রহ করেছিল সিবিসিরই একটি ধারাবাহিক তদন্তমূলক তথ্যচিত্র ‘দ্য ফিফথ এস্টেট’-এর প্রোডাকশন টিমের কাছ থেকে। একাধিক সূত্রে ফুটেজটি যাচাই করানো হয়েছে।
উল্লেখ্য, নিজ্জরকে ২০২০ সালে সন্ত্রাসবাদী বলে ঘোষণা করেছিল ভারত। তিন বছর পর গত ২০২৩ সালের ১৮ জুন কানাডার ব্রিটিশ কলাম্বিয়ার সারের একটি গুরুদ্বারের সামনে তাকে হত্যা করা হয়।
সিবিসির ধারাবাহির তদন্তমূলক তথ্যচিত্র ‘দ্য ফিফথ এস্টেট’-এ অবশ্য ওই সিসিটিভি ফুটেজের পাশাপাশি দুই প্রত্যক্ষদর্শীর বয়ানও তুলে ধরা হয়েছে। ঘটনাটির সময় গুরুদ্বারের সংলগ্ন মাঠে ফুটবল খেলছিলেন দুই যুবক- ভূপিন্দর সিংহ সিধু এবং মলকিত সিংহ। তারা জানিয়েছেন, ঘটনাটি ঘটতে দেখে তাঁরা ছুটে যান ঘটনাস্থলে। সিধু নিজ্জরকে সামলান, মলকিতকে বলেন, দুষ্কৃতিকারীদের ধাওয়া করতে কিন্তু শেষ পর্যন্ত তারা অন্য একটি গাড়িতে বেরিয়ে যাওয়ায় আর তাদের নাগাল পাওয়া যায়নি।
উল্লেখ্য, কানাডার পুলিশ এখন পর্যন্ত নিজ্জর হত্যার ঘটনায় কোনো সন্দেহভাজনের নাম জানাতে পারেনি। যদি কানাডার সরকার মনে করে এর নেপথ্যে ভারতেরই হাত আছে।সূত্র : আনন্দবাজার পত্রিকা 
",65.32209929346432,159.0
20181309,421,শিক্ষা,"

হোয়াটসঅ্যাপে লোভনীয় চাকরির প্রস্তাব পেলে কী করবেন
","ঢাকার মিরপুরের বাসিন্দা সোহেলি সুলতানা গত অক্টোবরে অপরিচিত একটি নম্বর থেকে আসা হোয়াটসঅ্যাপে মেসেজে চাকরির প্রস্তাব পান। ওই মেসেজে তার কাছে জানতে চাওয়া হয় যে দৈনিক কমপক্ষে পাঁচ শ’ টাকা আয় হবে- এমন একটি অনলাইন পার্ট টাইম চাকরি করতে তিনি আগ্রহী কিনা?
রাজশাহী বিশ্ববিদ্যালয় থেকে মাস্টার্স করা সোহেলি সেসময় বিভিন্ন জায়গায় চাকরির পরীক্ষা দিচ্ছিলেন আর নিজের খরচ চালানোর জন্য টিউশনি করতেন। স্বাভাবিকভাবেই ঘরে বসে অনলাইনে কাজ করার প্রস্তাবে আগ্রহ প্রকাশ করেন তিনি।
হোয়াটসঅ্যাপে মেসেজে তিনি কাজ করার আগ্রহ প্রকাশ করলে, তাকে একটি টেলিগ্রাম অ্যাকাউন্ট খুলতে বলা হয় এবং সেখানে তাকে কাজ সংক্রান্ত বিস্তারিত তথ্য জানানো হয়।
মূলত, অনলাইনে পণ্য কেনাবেচার একটি ট্রেডিং ওয়েবসাইটে বিভিন্ন পণ্য বিক্রির কাজের প্রস্তাব দেয়া হয় তাকে, যেখানে পণ্য বিক্রি করতে পারলে তিনি কমিশন পাবেন বলে জানানো হয়।
টেলিগ্রামে তাকে একটি ওয়েবসাইটে লগ-ইন করতে বলা হয়। সোহেলি তার ফোন নম্বর ও মোবাইলে টাকা লেনদেনের একটি অ্যাপের অ্যাকাউন্টের নম্বর দিয়ে সেই সাইটে লগ-ইন করেন। লগ-ইন করার সময় তার টাকা লেনদেনের মোবাইল অ্যাপের প্রোফাইলের পিন নম্বরও ওই ওয়েবসাইটে প্রবেশ করান তিনি।
সোহেলি বলছিলেন, ‘আমাজন, দারাজের মত একটি পণ্য কেনাবেচার ওয়েবসাইটে আমাকে একটি অ্যাকাউন্ট খুলে দেয়া হয়। আর কাজ শুরু করার আগেই আমার অ্যাকাউন্টে একটা ছোট অ্যামাউন্ট পাঠানো হয় উপহার হিসেবে।’
তার কাজটা ছিল ওই ওয়েবসাইট থেকে নির্দিষ্ট পণ্য কেনার এবং সেই সাইটের মাধ্যমেই সেগুলো বিক্রি করার। কত টাকার মধ্যে কোনো পণ্য কিনতে হবে, সেটিও তাকে ঠিক করে দেয়া হতো টেলিগ্রাম মেসেজের মাধ্যমে।
‘শুরুতে পাঁচ শ’ টাকার একটি পণ্য কিনতে বলা হয়। বিকাশে থাকা টাকা দিয়ে সেটি কেনার কিছুক্ষণের মধ্যেই বিক্রি হয়ে যায় এবং আমাকে কমিশনের একটি অংশও পাঠানো হয়। আমার বিকাশে টাকা পাওয়ার মেসেজও আসে’, বলছিলেন সোহেলি সুলতানা।
এরপরের ধাপে তাকে এক হাজার টাকার একটি পণ্য কিনতে বলা হয় এবং সেটিও কেনার কিছুক্ষণের মধ্যেই বিক্রি হয়ে যায়। এবার আগের চেয়েও বড় অঙ্কের কমিশন পান তিনি।
‘দ্বিতীয় ধাপের এক হাজার টাকার পণ্য কিনতে আমার পুরো টাকাটা দিতে হয়নি। কারণ ওই ওয়েবসাইটে আমার প্রোফাইলে প্রথমবারের পাঁচ শ’ টাকা আর প্রথম কাজের কমিশনের টাকা দেখাচ্ছিল। ওই টাকার সাথে কিছু টাকা যোগ করে এক হাজার টাকা দিয়ে দ্বিতীয় পণ্যটি কিনি,’ বলছিলেন সোহেলি।
এরপর একই পদ্ধতিতে পাঁচ হাজার টাকার একটি পণ্য কিনে বিক্রি করেন তিনি।
“পাঁচ হাজার টাকার কাজটি করার পর, আমি ঠিক করি যে আর এই কাজ করব না। আমি তাদের জানাই যে আমি আমার মূলধন ও আয় তুলে নিতে চাই। তখন আমাকে জানানো হয় যে আরো দু’টি ‘টাস্ক’ সম্পন্ন করলে আমি সব টাকা তুলতে পারব”, বলছিলেন সোহেলি।
এই পর্যায়ে সোহেলি সুলতানার কিছুটা সন্দেহ হয় পুরো বিষয়টি নিয়ে। তবে পরের ধাপে তিনি বিনিয়োগ করতে অপারগতা জানালে যখন প্রতিষ্ঠান তার আংশিক টাকা দিয়ে দেবে বলে জানায়, তখন কিছুটা আশ্বস্ত হন তিনি।
‘পরের টাস্কে যখন আমাকে ২৭ হাজার টাকার একটি ঘড়ি কিনতে বলা হয়, আমি জানাই যে এত টাকা দেয়া সম্ভব না আমার পক্ষে। তখন তারা জানায় যে আমার হয়ে এ কাজটির টাকার একটি অংশ তারাই দিয়ে দেবে। তখন তারা কিছু টাকা দেয় আর আমি আংশিক টাকা দেই ও ঘড়িটি কিনে নেই। তাদের ওয়েবসাইটে কিছুক্ষণের মধ্যে সেটি বিক্রিও করি।’
এরপর তাকে শেষ টাস্ক দেয়া হয় ৮৫ হাজার টাকার একটি কার্পেট কিনে বিক্রি করার। এই ৮৫ হাজার টাকার মধ্যে ৫০ হাজার তিনি দেবেন এবং ৩৫ হাজার প্রতিষ্ঠানের পক্ষ থেকে দেয়া হবে বলে জানানো হয়। টাস্কটি সম্পন্ন করতে পারলেই সোহেলি সুলতানা তার মূলধন ও আয়সহ পুরো টাকাটা তুলে বের হয়ে আসতে পারবেন বলে জানানো হয় তাকে।
‘ততক্ষণে আমার সন্দেহ হচ্ছিল যে আমি প্রতারকদের পাল্লায় পড়েছি। কিন্তু আমাকে ওই প্রতিষ্ঠানের পক্ষ থেকে বার বার তাগাদা দিয়ে বলা হচ্ছিল যে টাস্কটি না করলে আমার পুরো টাকাই বাদ হয়ে যাবে।’
সে সময় ওই প্রতিষ্ঠানের ওয়বেসাইটে থাকা সোহেলি সুলতানার অ্যাকাউন্টে প্রায় দুই লাখ টাকা জমা রয়েছে- এমনটি দেখা যাচ্ছিল বলে জানান তিনি।
এই পর্যায়ে ৫০ হাজার টাকা পাঠিয়ে টাস্ক সম্পন্ন করার পরও যখন তাকে ৮৭ হাজার টাকার আরেকটি টাস্ক দেয়া হয় ও জানানো হয় যে সেটি সম্পন্ন করতে পারলে তিনি তার টাকা তুলতে পারবেন, তখন তিনি নিশ্চিত হন যে তিনি প্রতারণার শিকার হয়েছেন।
তখন তিনি আইন-শৃঙ্খলা রক্ষাকারীর শরনাপন্ন হন। তারা তাকে উপদেশ দেয় তাদের (প্রতারক চক্র) সাথে আলোচনা চালিয়ে যেতে যেন তারা বুঝতে না পারে যে সোহেলি সুলতানার তাদের বিষয়ে সন্দেহ হয়েছে।
পুলিশের পরামর্শ অনুযায়ী সোহেলি প্রতারক চক্রের সাথে আরো কয়েকদিন অনলাইনে আলোচনা চালিয়ে যাওয়ার চেষ্টা করেন। কয়েকদিন পর পুলিশের পক্ষ থেকে তাকে জানানো হয় যে ওই প্রতারক চক্রের কয়েকজন সদস্যকে আটক করা হয়েছে।
সোহেলির সাথে ঘটা এই পুরো ঘটনার ব্যাপ্তি ছিল ২৮ অক্টোবর রাত থেকে ৩০ অক্টোবর দুপুর পর্যন্ত- দুই দিনেরও কম সময়।
দুই দিনের কম সময়ে সোহেলি সুলতানা ৭০ হাজারের বেশি টাকা হারান প্রতারকদের জালে পড়ে।
‘ওই সময় আমার পারিবারিক আর্থিক অবস্থা ভালো যাচ্ছিল না, চাকরির পরীক্ষাও ভালো হয়নি। সব মিলিয়ে সময়টা খারাপ যাচ্ছিল। তাই ওই পরিস্থিতিতে অনেকটা বেপরোয়া হয়েই এরকম একটা ফাঁদে পা দেই। সেসময় ঠাণ্ডা মাথায় চিন্তা করার পরিস্থিতি থাকলে হয়তো এরকম একটা অবস্থায় পড়তাম না,’ বলছিলেন সোহেলি।
প্রযুক্তি বিশেষজ্ঞরাও বলছেন অনলাইনে এভাবে জালিয়াতি করার চক্রগুলো মানুষের দুর্বল পরিস্থিতির সুযোগ নেয়ার চেষ্টা করে।
গত কয়েকমাসে হোয়াটসঅ্যাপে অপরিচিত দেশী-বিদেশী নম্বর থেকে আসা ফোনকল বা মেসেজের মাধ্যমে লোভনীয় পার্টটাইম চাকরির প্রস্তাব পেয়েছেন- এমন মানুষের সংখ্যা কম না। অনেকেই এসব প্রস্তাব পাত্তা না দিলেও সোহেলি সুলতানার মত অনেকেই বড় অঙ্কের টাকা খুইয়েছেন এমন প্রতারকদের পাল্লায় পড়ে।
ভুক্তভোগীদের অনেকে এসব ঘটনার জের ধরে আইনের শরণাপন্ন হয়েছেন। তাদের করা মামলার ভিত্তিতে গত কয়েক মাসে দেশের একাধিক স্থান থেকে এই ধরনের আলাদা আলাদা প্রতারণার সাথে জড়িত থাকা বেশ কয়েকজনকে গ্রেফতারও করেছে।
কিন্তু তারপরও হোয়াটসঅ্যাপে নানা ধরনের লোভনীয় চাকরির প্রস্তাব আসছেই। আর এসব প্রতারণার সবচেয়ে বড় ভুক্তভোগী হচ্ছেন সোহেলি সুলতানার মত শিক্ষিত বেকাররা, যাদের অনেকেই হয়তো কাজের জন্য মরিয়া হয়ে ঘুরছেন।
প্রযুক্তি বিশেষজ্ঞরাও বলছেন অনলাইনে এভাবে জালিয়াতি করার চক্রগুলো মানুষের দুর্বল পরিস্থিতির সুযোগ নেয়ার চেষ্টা করে। শিক্ষিত চাকরি প্রত্যাশী, আর্থিক অনটনে থাকা মানুষ এ ধরনের অনলাইন স্ক্যামের অপেক্ষাকৃত সহজ লক্ষ্যবস্তু হওয়ায় তাদেরকে ফাঁদে ফেলার চেষ্টা করে তারা।
“কোন ধরনের মানুষকে লক্ষ্যবস্তুতে পরিণত করবে, তা অনলাইন প্রতারকরা ‘সোশ্যাল ইঞ্জিনিয়ারিং’ এর মাধ্যমে ঠিক করে। প্রযুক্তি ব্যবহারের ক্ষেত্রে মানুষের মনস্তাত্ত্বিক ও মানবিক দুর্বলতাকে কাজে লাগিয়ে এই পদ্ধতিতে নির্ধারণ করা হয় যে কে এই ধরনের স্ক্যামের সহজ টার্গেট হতে পারে,” বলছিলেন ঢাকা বিশ্ববিদ্যালয়ের তথ্য ও প্রযুক্তি ইন্সটিটিউটের পরিচালক, অধ্যাপক বিএম মাইনুল হোসেন।
‘এসব ক্ষেত্রে তারা যে খুব আধুনিক প্রযুক্তি বা বিশেষ কোনো ডিভাইস ব্যবহার করছে, তা কিন্তু না। তারা মানুষের দুর্বলতাকে কাজে লাগাতে প্রযুক্তির সাহায্য নিচ্ছে এবং প্রযুক্তিকে ব্যবহার করে তাদের জালিয়াতিকে বিশ্বাসযোগ্য করানোর চেষ্টা করছে।’
এরকম ক্ষেত্রে সোশ্যাল মিডিয়া ব্যবহারকারীদের নিজেদের সতর্কতাই সবচেয়ে বেশি প্রয়োজনীয় বলে বলছিলেন মাইনুল হোসেন।
‘সরাসরি কোনো কাজে বা ব্যবসায় টাকা বিনিয়োগ করার আগে আমরা যতটা যাচাই করে নিই, অনলাইনে টাকা দেয়ার ক্ষেত্রে তার চেয়ে বেশি যাচাই করা জরুরি।’
এই ধরনের প্রস্তাবের বিশ্বাসযোগ্যতা যাচাই করতে কিছু পদক্ষেপ নেয়ার ওপর জোর দেন তিনি।
‘এ ধরনের কোনো প্রস্তাব পেলে প্রথমেই সংশ্লিষ্ট প্রতিষ্ঠান সম্পর্কে খোজ নিতে হবে। ওই প্রতিষ্ঠানের অফিসের ঠিকানা থাকলে সেখানে যাওয়া, ওয়েবসাইট থাকলে সেটি যাচাই করা, যে ধরনের কাজের কথা তারা বলছে সেই বিষয়ক মন্ত্রণালয়ে যোগাযোগ করার মত কাজগুলো করা প্রয়োজন,’ বলছিলেন মাইনুল হোসেন।
এসবের পাশাপাশি পরিচিত অন্যান্য মানুষের সাথেও কাজ নিয়ে আলোচনা করার পরামর্শ দেন তিনি। পরিচিতদের মধ্যে কেউ এভাবে কাজ পেয়েছেন কি না, এই ধরনের কাজের অভিজ্ঞতা কারো আছে কিনা- এসব বিষয়ে খোজ নেয়ার তাগিদ দেন তিনি।
যদি কারো পক্ষে এসব বিষয়ে বিস্তারিত খোঁজখবর নেয়া সম্ভব না হয় তাহলে নিদেনপক্ষে প্রযুক্তি বিশেষজ্ঞের সাথে আলোচনা করার বিষয়ে জোর দেন প্রযুক্তি বিশেষজ্ঞ বি এম মাইনুল হোসেন।
সূত্র : বিবিসি
",65.21404263914921,160.0
20046829,136,শিক্ষা,লক্ষ্মীপুরে মাদ্রাসা ছাত্রছাত্রীদের মাঝে পুরস্কার বিতরণ,"লক্ষ্মীপুরের দক্ষিণ লাহারকান্দি স্বতন্ত্র ইবতেদায়ী মাদ্রাসার ছবক ও বার্ষিক ক্রীড়া প্রতিযোগিতার পুরস্কার বিতরণ সম্পন্ন হয়েছে
লক্ষ্মীপুরের দক্ষিণ লাহারকান্দি স্বতন্ত্র ইবতেদায়ী মাদ্রাসার ছবক ও বার্ষিক ক্রীড়া প্রতিযোগিতার পুরস্কার বিতরণ সম্পন্ন হয়েছে। গতকাল দুপুরে প্রতিষ্ঠানটির মাঠে এ অনুষ্ঠান হয়। এতে প্রধান অতিথি হিসেবে উপস্থিত ছিলেন লক্ষ্মীপুর-৩ (সদর) আসনের সংসদ সদস্য গোলাম ফারুক পিংকু। মাদ্রাসা পরিচালনা কমিটির প্রতিষ্ঠাতা সভাপতি শাহ আলমের সভাপতিত্বে অনুষ্ঠানে অন্যদের মধ্যে উপস্থিত ছিলেন- মাওলানা নুর হাসান, আমজাদ পাটোয়ারী, মো. হাসান, যুবলীগ নেতা আশরাফুল আলম, শ্রমিক লীগ নেতা ইউসুফ পাটোয়ারী, সমাজ সেবক মাসুম মোল্লা, মুরাদ হোসেন, ইসমাইল হোসেন শাওনসহ আরও অনেকে। অনুষ্ঠান শেষে অতিথিরা বার্ষিক ক্রীড়া প্রতিযোগিতায় বিজয়ী ও মেধাবী শিক্ষার্থীদের হাতে পুরস্কার তুলে দেন। তাছাড়া ছবক ও দোয়া অনুষ্ঠান পরিচালনা করেন মাওলানা নুর হাসান।",65.03366414777001,161.0
20046648,65,লাইফস্টাইল,ইউক্রেনের প্রতিরক্ষাকে চুরমার করে দিচ্ছে রাশিয়ার নতুন বোমা,"সাম্প্রতিক সময় ইউক্রেনের বিরুদ্ধে শক্তিশালী এরিয়াল বোমা ব্যবহার শুরু করেছে রাশিয়া। এই বোমা এত শক্তিশালী যে তা ইউক্রেনের প্রতিরক্ষাকে চুরমার করে দিচ্ছে। ফ্রন্টলাইনে বাড়ছে ইউক্রেনীয় সেনাদের হতাহতের সংখ্যাও। রাশিয়া এ জন্য ব্যবহার করছে সোভিয়েত আমলের পুরানো মডেলের একটি বোমা। তবে ওই বোমায় ছোট একটি সংযোজন করেছে দেশটি। এরফলে বিমান থেকে ইউক্রেনীয় প্রতিরক্ষা লাইনের ওপর নির্ভুলভাবে ফেলা যাচ্ছে বোমাগুলো।
সিএনএন জানিয়েছে, ওই বোমাগুলো এতটাই শক্তিশালী যে, এটি যেখানে পড়ে সেখানে ১৫ মিটার প্রশস্ত গর্ত হয়ে যায়। এর নাম এফএবি-১৫০০। ১.৫ টনের এই বোমার অর্ধেক ওজন শুধু বিস্ফোরকেরই। এই বোমাগুলো রাশিয়া ফেলে ৬০ থেকে ৭০ কিলোমিটার উঁচু থেকে। এত উঁচুতে ইউক্রেনের কোনো আকাশ প্রতিরক্ষা ব্যবস্থাও পৌঁছায় না।বিজ্ঞাপনফলে ইউক্রেনের প্রতিরক্ষা দ্রুত ধ্বংস করে সেই এলাকা দখলে নিয়ে নিচ্ছে রাশিয়া।
সাম্প্রতিক কিছু ভিডিওতে দেখা যাচ্ছে, কীভাবে এই বোমা যুদ্ধের সব হিসেব নিকেশ বদলে দিচ্ছে। এসব বোমা দিয়ে রাশিয়া ইউক্রেনের প্রতিরক্ষা কমান্ড সেন্টারগুলো ধ্বংস করে দিচ্ছে। রাশিয়া পুরাতন এফএবি-১৫০০ বোমার সঙ্গে একটি গাইডেন্স সিস্টেম জুড়ে দিয়ে এটিকে আরও ভয়ঙ্কর করে তুলেছে। এ কারণে রুশ পাইলটরা নিরাপদ উচ্চতা থেকে সহজেই বিভিন্ন টার্গেটে হামলা চালাতে পারে।
ইউক্রেনের এয়ারমোবাইল ব্রিগেডের একজন সৈনিক গত সপ্তাহে ক্রাসনহোরিভকা শহর থেকে সিএনএনকে বলেন, আগে আমাদের কেবল আর্টিলারি দিয়ে আক্রমণ করা হতো। এখন রাশিয়ানরা এফএবি-১৫০০ বোমা দিয়ে হামলা চালিয়ে শহরটি দখল করে নিয়েছে। কেন তারা এই বোমা ব্যবহার করছে? কারণ এই বোমার আঘাতে যে ক্ষতি হচ্ছে তা খুবই মারাত্মক। আপনি বেঁচে গেলেও, ভয়ানকভাবে আহত হবেন। এতে ইউক্রেনীয় সেনাদের মনোবল ভেঙ্গে যাচ্ছে। আমাদের সেনারা এত চাপ সহ্য করতে পারে না। যদিও তারা এখন কমবেশি এফএবি-৫০০তে অভ্যস্ত হয়েছে, কিন্তু এফএবি-১৫০০ হচ্ছে সাক্ষাত জাহান্নাম।
দনিয়েতস্ক অঞ্চলে রাশিয়ান আক্রমণে এফএবি বোমার ব্যবহার একটি গুরুত্বপূর্ণ অস্ত্র হয়ে উঠছে। গত মাসে দনিয়েতস্ক অঞ্চলের বড় শহর আভদিভকা দখলে নেয় রাশিয়া। এই শহরটি ছিল ইউক্রেনের সবথেকে শক্তিশালী প্রতিরক্ষা ঘাঁটিগুলোর একটি। সেই প্রতিরক্ষা ধ্বংস করতে এফএবি ব্যবহার করেছে রাশিয়া। ইউক্রেনের বিমান বাহিনীর মুখপাত্র ইউরি ইহানাত সিএনএনকে বলেছেন, আভদিভকার যুদ্ধের সময় কয়েক দিনের মধ্যে কয়েকশ বোমা নিক্ষেপ করা হয়েছিল।
রাশিয়ার সামরিক ব্লগাররা গত বছরের সেপ্টেম্বর মাস থেকেই এই বোমা নিয়ে নানা প্রশংসামূলক ভিডিও বানিয়ে আসছিলেন। যদিও তখনও এই বোমা নিচে ফেলার নতুন প্রযুক্তি নিয়ে পরীক্ষা চলেছে। তবে শেষ পর্যন্ত ওই প্রযুক্তি আবিষ্কার করে রাশিয়া এবং এখন সর্বোচ্চ ভুল হওয়ার মাত্রা পাঁচ মিটার ধরে এই বোমা আঘাত হানতে পারে।
রাশিয়ার কাছে পুরানো অসংখ্য এফএবি বোমা রয়েছে। এগুলো সেই সোভিয়েত আমল থেকেই মজুদ রয়েছে। তবে এখন দেশটি ইউক্রেনের যুদ্ধক্ষেত্রে এগুলো ব্যবহারের একটি উপায় খুঁজে পেলো। ইউক্রেন বলছে, রাশিয়া এখন শুধু ফ্রন্টলাইনেই এই বোমা ফেলছে না। ফ্রন্টলাইন থেকে বহু দূরে থাকা ইউক্রেনীয় কমান্ড পোস্ট, সাপ্লাই লাইন ও অস্ত্র মজুদাগারেও এফএবি ফেলছে রাশিয়া। এই বোমাগুলো এত শক্তিশালী যে কোথাও আশ্রয় নিয়েও আর লাভ নেই।",64.73611749710915,162.0
20181004,381,বিজ্ঞান,"

সিলগালার সার্কাস : জনগণও মহাশয়
","রেস্তোরাঁয় খেতে গিয়ে বা জন্মদিন পালন করতে গিয়ে মৃত্যুদিন নিশ্চিত করা। খতনা করাতে গিয়ে লিঙ্গ কেটে ফেলা বা চর্ম-যৌন রোগের চিকিৎসায়ও আজরাইলের দেখা মেলা। এসব আর ঘটনার মধ্যে পড়ছে না। বাস-লঞ্চ দুর্ঘটনায় মৃত্যু নিয়েও মানুষ আর আগের মতো বিলাপ করছে না। সব সইতে সইতে জনগণও এখন মহাশয় হয়ে উঠেছে। অনিবার্য আজাবের মতো একে নিয়তির মতো মেনে নিতে হচ্ছে।
দেশের অর্থনৈতিক অবস্থা খারাপ মানতে নারাজ সরকার। অর্থমন্ত্রীর দাবি, উন্নয়নের ধারা স্বাধীন বাংলাদেশের ইতিহাসে সর্বোচ্চ স্থানে এসে দাঁড়িয়েছে। অর্থনীতির সব সূচক কেবল বাড়ছে। অনিশ্চয়তা ও হতাশার কিছু নেই। এর প্রমাণ হচ্ছে, মেট্রোরেলে আরামে ঘোরা যায়। নারীরা ট্রেনে একা চলতে পারেন। আর বাণিজ্য প্রতিমন্ত্রীর সাফাই আরো কড়া। তার দাবি মানুষের হাতে এখন অনেক টাকা। প্রয়োজনের চেয়েও বেশি টাকা মানুষের পকেটে। অর্থনীতি এবং হাটবাজারবিষয়ক দুই মহাশয়ের এই দাবির বিপরীতে তেমন কোনো কথা হয়নি। মানুষ বা জনগণও ক্ষেপেনি। সইতে সইতে মহাশয় হিসেবে মেনে নিয়েছে।
রাষ্ট্রের এবং প্রতিষ্ঠিত মহাশয়রা যা বলেন সবই সত্য। সারা দিন কেবল সত্যই বলেন। মানুষের আয় কমছে তারা তা মানতে নারাজ। সরকারের ঋণপ্রবণতা বাড়ছে তাও স্বীকার করতে চান না। বলেন, এগুলো বিএনপিসহ বিরোধী দলগুলোর রটানো বদনাম। কখনো কখনো একটু আধটু স্বীকার করলেও দোষ চাপিয়ে দিচ্ছেন রুশ-ইউক্রেন যুদ্ধ বা বিশ্বপরিস্থিতির ওপর। নির্ভেজাল সুখবর আছে শুধু ঋণখেলাপিদের জন্য। নামে-বেনামে নেয়া ঋণের সুযোগ-সুবিধা তারা পেয়েই যাচ্ছে। ব্যাংক দখল এবং নামে-বেনামে নেয়া ঋণ সাম্প্রতিক সময়ে ব্যাংক খাতকে চরম অবস্থায় নিয়ে গেছে। এ চক্রের উৎপাত ও অর্থনীতির সার্বিক শ্লথগতির প্রভাব পড়ছে সব খাতে। বৈদেশিক মুদ্রা আয়ের সবচেয়ে বড় উৎস রফতানি খাতে কেবলই খরার টান। এ ধারার মধ্যে রাজস্ব আয় নিয়ে হিমশিম খেতে হচ্ছে অর্থ মন্ত্রণালয়কে। রাজস্ব আদায়ে ঘাটতি লাগামহীন। মানুষের সামগ্রিক আয়ও কমছে। গড়ের অঙ্কে তা দেখানো হচ্ছে বেশি করে। জনজীবনের সাথে ব্যয় বাড়ছে সরকারেরও।
অর্থবছরের শুরু থেকেই রাজস্ব আয়ে ঘাটতি থাকলেও, স্বয়ং প্রধানমন্ত্রীর কৃচ্ছ্্র সাধনের আহ্বানের পরও সরকারের ব্যয় মোটেই কমেনি, যা সরকারের ঋণ নেয়া বাড়িয়ে দিয়েছে। কিন্তু, সরকারের দিক থেকে শোনানো হচ্ছে, দুশ্চিন্তার কিছু নেই। আবার মাঝে মধ্যে স্বীকার করলেও দেয়া হচ্ছে বিশ্ব অর্থনীতির সঙ্কটের দোহাই। সেই সাথে মুদ্রামান ধরে রাখা যাচ্ছে না। স্বাধীনতার পর থেকে ১২ বছর পর্যন্ত বাংলাদেশের জন্য মধ্যবর্তী মুদ্রা ছিল ব্রিটিশ পাউন্ড। ১৯৮৩ সালে পাউন্ডের পরিবর্তে মার্কিন ডলারকে বেছে নেয়া হয়। আর ২০০৩ সালের মে মাস থেকে বাংলাদেশী মুদ্রার ভাসমান বিনিময় হার চালু করা হয়। এ সময় থেকেই চাহিদা ও জোগানের ভিত্তিতে মুদ্রার বিনিময় হার নির্ধারণ হওয়ার কথা। কিন্তু বাস্তবে ডলার বিক্রি ও তদারকির মাধ্যমে বিনিময় হার নিয়ন্ত্রণ করে এসেছে বাংলাদেশ ব্যাংক। কৃত্রিমভাবে ধরে রাখতে চাইছে টাকার মান।
আজব সার্কাসের মধ্যে পর্ব যোগ হতে হতে মেগা সার্কাস চলছে। তার ওপর বিকল্প বাতলানোর এক জেয়াফত। মরিচ-পেঁয়াজ-বেগুনের বিকল্পও শেখানো হচ্ছে এখন। সাথে বিকল্প রেসিপিসহ পরামর্শও। একদম না খাওয়ার পরামর্শও আছে। চিনিতে সুগার, আর সুগার মানে নিশ্চিত ডায়াবেটিকস। তা হলে চিনি খাওয়া বন্ধ করে দেয়াই ভালো। মাছ, গোশত, ডিম, মুরগি, আলু, পেঁয়াজ খাওয়া ছেড়ে দেয়ার পরামর্শ কোথাও কোথাও।
আগুন লাগলে রেস্টুরেন্টে যাওয়া ছেড়ে দেয়া? ভোট দিতে গিয়ে ‘ভোট দেয়া হয়ে গেছে’ জানলে বিকল্প হচ্ছে সুন্দর মতো ঘরে চলে এসে লুডু খেলা বা ফেসবুক চালানো। দেশের প্রায় প্রতিটি ক্ষেত্রে নিয়ন্ত্রণকারী কর্তৃপক্ষের এমন ফাটাফাটি মেধার স্ফুরণ ফেটে-ফুটে বেরুচ্ছে। সবশেষে এসে যোগ হয়েছে- বরই দিয়ে ইফতার করেন, ইফতারে আঙ্গুুর-খেজুর কেন লাগবে? পেয়ারা দিয়েও ইফতার করা যায়। আঙ্গুর-খেজুরের পরিবর্তে বরই দিয়ে ইফতার করার পরামর্শটি সম্প্রতি দিয়েছেন শিল্পমন্ত্রী।
এমন সার্কাস ও চণ্ডালতার বিপরীতে এক শ্রেণী গজিয়েছে তাদের হোটেল-রেস্তোরাঁয় গিয়ে খেয়ে ফ্যাশন দেখাতে হয়। সেখানে কী দিয়ে কী খেল জানার দরকার নেই। ওই রেস্তোরাঁয় লাইসেন্স আছে কি না, খাবারগুলো মানসম্পন্ন কি না, ফ্যাশন অটুট রাখতে গিয়ে তা দেখার সময় কই। এই মুহূর্তে রেস্টুরেন্ট এবং এর ব্যবসায়ীদের নিয়ে আর বেশি কথায় না যাওয়াই ভালো। তাদের কাছে ব্যবসাটাই মূল। আর কাস্টমারদের কাছে ভূরিভোজ ও ফ্যাশন গুরুত্বপূর্ণ। এর আগে, মানুষের জীবনকে বিন্দুমাত্র মূল্য না দেয়ার কারণে অধিকাংশ গার্মেন্ট কারখানায় মানুষ মরতে দেখেছি। প্রায় সময়ই গার্মেন্ট কারখানার ইমার্জেন্সি সিঁড়ি তালাবদ্ধ থাকত। এসব নিয়ে কথা বললেই অধিকাংশ গার্মেন্ট কারখানার মালিকই ‘তাদের ব্যবসায় বন্ধ হয়ে গেল; দেশের এক্সপোর্ট শেষ হয়ে গেল’ বলে রব তুলতেন। ভালো ভবনে যাওয়ার প্রস্তাব উড়িয়ে দিয়ে সবাই বলত, ‘পুঁজি কই?
এই ঘটনার নাটকীয় পরিবর্তন ঘটে ২০১৩ সালে, রানা প্লাজার দুর্ঘটনার পরে। বিদেশী বায়াররা প্রচণ্ড চাপে পড়ল। তারা এক সাথে বলল, যে ফ্যাক্টরি কমপ্লায়েন্স নিশ্চিত করবে না, সেখানে ব্যবসায় করবে না। পরবর্তী দুই বছরের মধ্যে ঢাকায় যেসব শপিংমলের উপরে গার্মেন্ট কারখানা ছিল, প্রায় সবগুলো বন্ধ হয়ে গেল। কারখানাগুলো গাজীপুর, আশুলিয়া, সাভার অঞ্চলে নিজেদের ভবনে চলে গেল। এখন আর আগের মতো আগুনের খবর আসে না। কারণ ফ্যাক্টরিগুলোতে সিঁড়ি আছে, পানি আছে, নিরাপত্তার ট্রেনিং আছে, ছাদ খোলা আছে, ফায়ার এক্সটিংগুইশারের মেয়াদ আছে।
ঢাকা শহরের রেস্টুরেন্ট ব্যবসায়ী ও কমার্শিয়াল ভবনের মালিকদের নোটিশের পর নোটিশ দেয়া হচ্ছে, তারা গা মাখেন না। রেস্টুরেন্টের সিঁড়িগুলো হাঁটাচলার জন্য নয়। মালপত্র রাখার জন্য। এরা সেই গার্মেন্ট মালিকদেরই ভাই-ব্রাদার। যারা সিঁড়িতে এক্সপোর্ট কার্টন আর বড় বড় ডেনিম কাপড়ের রোল রেখে সিঁড়ি বন্ধ করে রাখতেন। এরা কেউ গরিব নয়। গুলশান বনানীর অধিকাংশ রেস্টুরেন্ট মাত্র কয়েকটি বড় গ্রুপ নিয়ন্ত্রণ করে। একই মালিকের একটি চাইনিজ রেস্টুরেন্ট, আরেকটি জাপানি রেস্টুরেন্ট তো তৃতীয়টি থাই রেস্তোরাঁ। তাদের অভাব টাকার নয়, সদিচ্ছার। চাপে না পড়লে তারা লাইনে আসবেন না। চাপে পড়লে ঠিকই সিঁড়ি আর ছাদ পরিষ্কার রাখা শুরু করবেন, ফায়ার এক্সটিংগুইশার ফিট করবেন। তাদের রক্ষক আছেন। শুধু রেস্তোরাঁর অনুমতি নয়, ওই এক-সিঁড়িওয়ালা সাততলা ভবনের অনুমতি কারা দিলো, কারা ওই নরক নির্মাণ করল, কারা ওই নরকের মালিক, কাদের এসব গুরুতর অনিয়ম এবং ঝুঁকি পরিদর্শন করে আগেই ব্যবস্থা নেয়ার কথা? যাদের এ দায়িত্ব তারা কী করেন?
গত এক দশকে ফায়ার সার্ভিসের সক্ষমতা বেড়েছে, আধুনিক কিছু যন্ত্রপাতি এসেছে, নতুন স্টেশন হয়েছে। আগুন লাগার খবরে তারা ছুটে আসে। তাদের সব কিছু বিতর্কমুক্ত নয়।
সম্প্রতি কয়েকটি রেস্টুরেন্টে আগুন লাগার ঘটনায় লোক দেখানোর জন্য হোক আর ইস্যু চাপা দেয়ার জন্য হোক যেভাবে রেস্টুরেন্ট ভাঙা হচ্ছে তা সমর্থন করা যায় না। সিলগালায় সমাধান আসে না। তা খুলতে সময় লাগে না। রাজউক-সিটি করপোরেশনসহ যারা এ তৎপরতায় এখন সাধু সাজছেন, সেখানেও গোলমালে ভরা। শুধু রেস্তোরাঁর অনুমতি কারা দিলো সেখানেই পাপের শেষ না, ওই এক-সিঁড়িওয়ালা সাততলা ভবনের অনুমতি কারা দিলো, কারা ওই নরক নির্মাণ করল, কারা ওই নরকের মালিক, কাদের এসব গুরুতর অনিয়ম এবং ঝুঁকি পরিদর্শন করে আগেই ব্যবস্থা নেয়ার কথা ছিল? ভাবলেই জবাব পরিষ্কার। ঘটনার পর এখন দেখা যাচ্ছে, ঘটনা বিচারে অস্বাভাবিক মৃত্যুগুলোও স্বাভাবিক। নোটিশ ছাড়া মরছেন না কেউ। বেইলি রোডে আগুনে মৃত্যুগুলোও তাই। ঘটনা ঘটার পর শোনা যায় ফায়ার ব্রিগেড কয়েকবারই ঝুঁকি জানিয়ে নোটিশ করেছে। মানে মৃত্যুর নোটিশ। যেখানে আগুন লাগে, সেখানেই শোনা যায় তারা নোটিশ দিয়েছিল! দুর্ঘটনার পর জানা যায়, বাস বা লঞ্চটির ফিটনেস ছিল না বা রুট পারমিট ছিল না। অতএব নিশ্চিত মৃত্যু। মানে স্বাভাবিক মৃত্যু। তা বাসে, লঞ্চে, আগুনে বা খতনায় বা অ্যানেসথেসিয়ার সময়ই হোক।
দোকান মালিকরা কয়েক দিন চুপচাপ থেকে মুখ খুলতে শুরু করেছেন। সংবাদ সম্মেলন করে জানিয়েছেন, ফায়ার সার্ভিস, সিটি করপোরেশনসহ কর্তৃপক্ষগুলোর কায়কারবার সম্পর্কে। এর মধ্যে আবার ঢাকা দক্ষিণের মেয়র জানিয়েছেন, তদন্তগুলো ঠিকভাবে হয় না। আবার উচ্চ আদালত থেকে রুলের পাশাপাশি নির্দেশসহ আদেশ দিয়ে জানতে চান- এসব ঘটনায় কী পদক্ষেপ নেয়া হয়েছে? কখনো আবার তদন্ত কমিটিও গঠন করে দেয়া হয়। আদালত থেকে তদন্ত কমিটি করে দেয়া যেনতেন বিষয় নয়। এটি খুবই অ্যালার্মিং (উদ্বেগজনক)
লেখক : সাংবাদিক ও কলামিস্টrintu108@gmail.com
",64.58547926643858,163.0
20173791,279,বিজ্ঞান,"

 সিলগালার সার্কাস : জনগণও মহাশয়
","রেস্তোরাঁয় খেতে গিয়ে বা জন্মদিন পালন করতে গিয়ে মৃত্যুদিন নিশ্চিত করা। খতনা করাতে গিয়ে লিঙ্গ কেটে ফেলা বা চর্ম-যৌন রোগের চিকিৎসায়ও আজরাইলের দেখা মেলা। এসব আর ঘটনার মধ্যে পড়ছে না। বাস-লঞ্চ দুর্ঘটনায় মৃত্যু নিয়েও মানুষ আর আগের মতো বিলাপ করছে না। সব সইতে সইতে জনগণও এখন মহাশয় হয়ে উঠেছে। অনিবার্য আজাবের মতো একে নিয়তির মতো মেনে নিতে হচ্ছে। দেশের অর্থনৈতিক অবস্থা খারাপ মানতে নারাজ সরকার। অর্থমন্ত্রীর দাবি, উন্নয়নের ধারা স্বাধীন বাংলাদেশের ইতিহাসে সর্বোচ্চ স্থানে এসে দাঁড়িয়েছে। অর্থনীতির সব সূচক কেবল বাড়ছে। অনিশ্চয়তা ও হতাশার কিছু নেই। এর প্রমাণ হচ্ছে, মেট্রোরেলে আরামে ঘোরা যায়। নারীরা ট্রেনে একা চলতে পারেন। আর বাণিজ্য প্রতিমন্ত্রীর সাফাই আরো কড়া। তার দাবি মানুষের হাতে এখন অনেক টাকা। প্রয়োজনের চেয়েও বেশি টাকা মানুষের পকেটে। অর্থনীতি এবং হাটবাজারবিষয়ক দুই মহাশয়ের এই দাবির বিপরীতে তেমন কোনো কথা হয়নি। মানুষ বা জনগণও ক্ষেপেনি। সইতে সইতে মহাশয় হিসেবে মেনে নিয়েছে। রাষ্ট্রের এবং প্রতিষ্ঠিত মহাশয়রা যা বলেন সবই সত্য। সারা দিন কেবল সত্যই বলেন। মানুষের আয় কমছে তারা তা মানতে নারাজ। সরকারের ঋণপ্রবণতা বাড়ছে তাও স্বীকার করতে চান না। বলেন, এগুলো বিএনপিসহ বিরোধী দলগুলোর রটানো বদনাম। কখনো কখনো একটু আধটু স্বীকার করলেও দোষ চাপিয়ে দিচ্ছেন রুশ-ইউক্রেন যুদ্ধ বা বিশ্বপরিস্থিতির ওপর। নির্ভেজাল সুখবর আছে শুধু ঋণখেলাপিদের জন্য। নামে-বেনামে নেয়া ঋণের সুযোগ-সুবিধা তারা পেয়েই যাচ্ছে। ব্যাংক দখল এবং নামে-বেনামে নেয়া ঋণ সাম্প্রতিক সময়ে ব্যাংক খাতকে চরম অবস্থায় নিয়ে গেছে। এ চক্রের উৎপাত ও অর্থনীতির সার্বিক শ্লথগতির প্রভাব পড়ছে সব খাতে। বৈদেশিক মুদ্রা আয়ের সবচেয়ে বড় উৎস রফতানি খাতে কেবলই খরার টান। এ ধারার মধ্যে রাজস্ব আয় নিয়ে হিমশিম খেতে হচ্ছে অর্থ মন্ত্রণালয়কে। রাজস্ব আদায়ে ঘাটতি লাগামহীন। মানুষের সামগ্রিক আয়ও কমছে। গড়ের অঙ্কে তা দেখানো হচ্ছে বেশি করে। জনজীবনের সাথে ব্যয় বাড়ছে সরকারেরও।
অর্থবছরের শুরু থেকেই রাজস্ব আয়ে ঘাটতি থাকলেও, স্বয়ং প্রধানমন্ত্রীর কৃচ্ছ্্র সাধনের আহ্বানের পরও সরকারের ব্যয় মোটেই কমেনি, যা সরকারের ঋণ নেয়া বাড়িয়ে দিয়েছে। কিন্তু, সরকারের দিক থেকে শোনানো হচ্ছে, দুশ্চিন্তার কিছু নেই। আবার মাঝে মধ্যে স্বীকার করলেও দেয়া হচ্ছে বিশ্ব অর্থনীতির সঙ্কটের দোহাই। সেই সাথে মুদ্রামান ধরে রাখা যাচ্ছে না। স্বাধীনতার পর থেকে ১২ বছর পর্যন্ত বাংলাদেশের জন্য মধ্যবর্তী মুদ্রা ছিল ব্রিটিশ পাউন্ড। ১৯৮৩ সালে পাউন্ডের পরিবর্তে মার্কিন ডলারকে বেছে নেয়া হয়। আর ২০০৩ সালের মে মাস থেকে বাংলাদেশী মুদ্রার ভাসমান বিনিময় হার চালু করা হয়। এ সময় থেকেই চাহিদা ও জোগানের ভিত্তিতে মুদ্রার বিনিময় হার নির্ধারণ হওয়ার কথা। কিন্তু বাস্তবে ডলার বিক্রি ও তদারকির মাধ্যমে বিনিময় হার নিয়ন্ত্রণ করে এসেছে বাংলাদেশ ব্যাংক। কৃত্রিমভাবে ধরে রাখতে চাইছে টাকার মান। আজব সার্কাসের মধ্যে পর্ব যোগ হতে হতে মেগা সার্কাস চলছে। তার ওপর বিকল্প বাতলানোর এক জেয়াফত। মরিচ-পেঁয়াজ-বেগুনের বিকল্পও শেখানো হচ্ছে এখন। সাথে বিকল্প রেসিপিসহ পরামর্শও। একদম না খাওয়ার পরামর্শও আছে। চিনিতে সুগার, আর সুগার মানে নিশ্চিত ডায়াবেটিকস। তা হলে চিনি খাওয়া বন্ধ করে দেয়াই ভালো। মাছ, গোশত, ডিম, মুরগি, আলু, পেঁয়াজ খাওয়া ছেড়ে দেয়ার পরামর্শ কোথাও কোথাও।আগুন লাগলে রেস্টুরেন্টে যাওয়া ছেড়ে দেয়া? ভোট দিতে গিয়ে ‘ভোট দেয়া হয়ে গেছে’ জানলে বিকল্প হচ্ছে সুন্দর মতো ঘরে চলে এসে লুডু খেলা বা ফেসবুক চালানো। দেশের প্রায় প্রতিটি ক্ষেত্রে নিয়ন্ত্রণকারী কর্তৃপক্ষের এমন ফাটাফাটি মেধার স্ফুরণ ফেটে-ফুটে বেরুচ্ছে। সবশেষে এসে যোগ হয়েছে- বরই দিয়ে ইফতার করেন, ইফতারে আঙ্গুুর-খেজুর কেন লাগবে? পেয়ারা দিয়েও ইফতার করা যায়। আঙ্গুর-খেজুরের পরিবর্তে বরই দিয়ে ইফতার করার পরামর্শটি সম্প্রতি দিয়েছেন শিল্পমন্ত্রী।
এমন সার্কাস ও চণ্ডালতার বিপরীতে এক শ্রেণী গজিয়েছে তাদের হোটেল-রেস্তোরাঁয় গিয়ে খেয়ে ফ্যাশন দেখাতে হয়। সেখানে কী দিয়ে কী খেল জানার দরকার নেই। ওই রেস্তোরাঁয় লাইসেন্স আছে কি না, খাবারগুলো মানসম্পন্ন কি না, ফ্যাশন অটুট রাখতে গিয়ে তা দেখার সময় কই। এই মুহূর্তে রেস্টুরেন্ট এবং এর ব্যবসায়ীদের নিয়ে আর বেশি কথায় না যাওয়াই ভালো। তাদের কাছে ব্যবসাটাই মূল। আর কাস্টমারদের কাছে ভূরিভোজ ও ফ্যাশন গুরুত্বপূর্ণ। এর আগে, মানুষের জীবনকে বিন্দুমাত্র মূল্য না দেয়ার কারণে অধিকাংশ গার্মেন্ট কারখানায় মানুষ মরতে দেখেছি। প্রায় সময়ই গার্মেন্ট কারখানার ইমার্জেন্সি সিঁড়ি তালাবদ্ধ থাকত। এসব নিয়ে কথা বললেই অধিকাংশ গার্মেন্ট কারখানার মালিকই ‘তাদের ব্যবসায় বন্ধ হয়ে গেল; দেশের এক্সপোর্ট শেষ হয়ে গেল’ বলে রব তুলতেন। ভালো ভবনে যাওয়ার প্রস্তাব উড়িয়ে দিয়ে সবাই বলত, ‘পুঁজি কই? এই ঘটনার নাটকীয় পরিবর্তন ঘটে ২০১৩ সালে, রানা প্লাজার দুর্ঘটনার পরে। বিদেশী বায়াররা প্রচণ্ড চাপে পড়ল। তারা এক সাথে বলল, যে ফ্যাক্টরি কমপ্লায়েন্স নিশ্চিত করবে না, সেখানে ব্যবসায় করবে না। পরবর্তী দুই বছরের মধ্যে ঢাকায় যেসব শপিংমলের উপরে গার্মেন্ট কারখানা ছিল, প্রায় সবগুলো বন্ধ হয়ে গেল। কারখানাগুলো গাজীপুর, আশুলিয়া, সাভার অঞ্চলে নিজেদের ভবনে চলে গেল। এখন আর আগের মতো আগুনের খবর আসে না। কারণ ফ্যাক্টরিগুলোতে সিঁড়ি আছে, পানি আছে, নিরাপত্তার ট্রেনিং আছে, ছাদ খোলা আছে, ফায়ার এক্সটিংগুইশারের মেয়াদ আছে।ঢাকা শহরের রেস্টুরেন্ট ব্যবসায়ী ও কমার্শিয়াল ভবনের মালিকদের নোটিশের পর নোটিশ দেয়া হচ্ছে, তারা গা মাখেন না। রেস্টুরেন্টের সিঁড়িগুলো হাঁটাচলার জন্য নয়। মালপত্র রাখার জন্য। এরা সেই গার্মেন্ট মালিকদেরই ভাই-ব্রাদার। যারা সিঁড়িতে এক্সপোর্ট কার্টন আর বড় বড় ডেনিম কাপড়ের রোল রেখে সিঁড়ি বন্ধ করে রাখতেন। এরা কেউ গরিব নয়। গুলশান বনানীর অধিকাংশ রেস্টুরেন্ট মাত্র কয়েকটি বড় গ্রুপ নিয়ন্ত্রণ করে। একই মালিকের একটি চাইনিজ রেস্টুরেন্ট, আরেকটি জাপানি রেস্টুরেন্ট তো তৃতীয়টি থাই রেস্তোরাঁ। তাদের অভাব টাকার নয়, সদিচ্ছার। চাপে না পড়লে তারা লাইনে আসবেন না। চাপে পড়লে ঠিকই সিঁড়ি আর ছাদ পরিষ্কার রাখা শুরু করবেন, ফায়ার এক্সটিংগুইশার ফিট করবেন। তাদের রক্ষক আছেন। শুধু রেস্তোরাঁর অনুমতি নয়, ওই এক-সিঁড়িওয়ালা সাততলা ভবনের অনুমতি কারা দিলো, কারা ওই নরক নির্মাণ করল, কারা ওই নরকের মালিক, কাদের এসব গুরুতর অনিয়ম এবং ঝুঁকি পরিদর্শন করে আগেই ব্যবস্থা নেয়ার কথা? যাদের এ দায়িত্ব তারা কী করেন?
গত এক দশকে ফায়ার সার্ভিসের সক্ষমতা বেড়েছে, আধুনিক কিছু যন্ত্রপাতি এসেছে, নতুন স্টেশন হয়েছে। আগুন লাগার খবরে তারা ছুটে আসে। তাদের সব কিছু বিতর্কমুক্ত নয়।সম্প্রতি কয়েকটি রেস্টুরেন্টে আগুন লাগার ঘটনায় লোক দেখানোর জন্য হোক আর ইস্যু চাপা দেয়ার জন্য হোক যেভাবে রেস্টুরেন্ট ভাঙা হচ্ছে তা সমর্থন করা যায় না। সিলগালায় সমাধান আসে না। তা খুলতে সময় লাগে না। রাজউক-সিটি করপোরেশনসহ যারা এ তৎপরতায় এখন সাধু সাজছেন, সেখানেও গোলমালে ভরা। শুধু রেস্তোরাঁর অনুমতি কারা দিলো সেখানেই পাপের শেষ না, ওই এক-সিঁড়িওয়ালা সাততলা ভবনের অনুমতি কারা দিলো, কারা ওই নরক নির্মাণ করল, কারা ওই নরকের মালিক, কাদের এসব গুরুতর অনিয়ম এবং ঝুঁকি পরিদর্শন করে আগেই ব্যবস্থা নেয়ার কথা ছিল? ভাবলেই জবাব পরিষ্কার। ঘটনার পর এখন দেখা যাচ্ছে, ঘটনা বিচারে অস্বাভাবিক মৃত্যুগুলোও স্বাভাবিক। নোটিশ ছাড়া মরছেন না কেউ। বেইলি রোডে আগুনে মৃত্যুগুলোও তাই। ঘটনা ঘটার পর শোনা যায় ফায়ার ব্রিগেড কয়েকবারই ঝুঁকি জানিয়ে নোটিশ করেছে। মানে মৃত্যুর নোটিশ। যেখানে আগুন লাগে, সেখানেই শোনা যায় তারা নোটিশ দিয়েছিল! দুর্ঘটনার পর জানা যায়, বাস বা লঞ্চটির ফিটনেস ছিল না বা রুট পারমিট ছিল না। অতএব নিশ্চিত মৃত্যু। মানে স্বাভাবিক মৃত্যু। তা বাসে, লঞ্চে, আগুনে বা খতনায় বা অ্যানেসথেসিয়ার সময়ই হোক। দোকান মালিকরা কয়েক দিন চুপচাপ থেকে মুখ খুলতে শুরু করেছেন। সংবাদ সম্মেলন করে জানিয়েছেন, ফায়ার সার্ভিস, সিটি করপোরেশনসহ কর্তৃপক্ষগুলোর কায়কারবার সম্পর্কে। এর মধ্যে আবার ঢাকা দক্ষিণের মেয়র জানিয়েছেন, তদন্তগুলো ঠিকভাবে হয় না। আবার উচ্চ আদালত থেকে রুলের পাশাপাশি নির্দেশসহ আদেশ দিয়ে জানতে চান- এসব ঘটনায় কী পদক্ষেপ নেয়া হয়েছে? কখনো আবার তদন্ত কমিটিও গঠন করে দেয়া হয়। আদালত থেকে তদন্ত কমিটি করে দেয়া যেনতেন বিষয় নয়। এটি খুবই অ্যালার্মিং (উদ্বেগজনক) লেখক : সাংবাদিক ও কলামিস্ট rintu108@gmail.com
 
 
 
 
",64.58245446485128,164.0
20181306,420,লাইফস্টাইল,"

জার্মানিতে আশ্রয়প্রার্থীদের ডিজিটাল ডেবিট কার্ড দেয়া হবে
","জার্মান রাষ্ট্রের কাছ থেকে পাওয়া সুবিধা আশ্রয়প্রার্থীরা যেন জার্মানির বাইরে পাঠাতে না পারেন সেজন্য তাদের ডিজিটাল ডেবিট কার্ড দেয়া হচ্ছে। এটি কিভাবে কাজ করে?
আশ্রয়প্রার্থীরা বর্তমানে ক্যাশ কিংবা ভাউচারের মাধ্যমে সুবিধা পেয়ে থাকেন।
ডিজিটাল ডেবিট কার্ড চালু সংক্রান্ত নতুন আইনের খসড়া প্রকাশ করা হয়েছে। সংসদে পাস হলে এর বাস্তবায়ন শুরু হবে।
বর্তমানে একজন আশ্রয়প্রার্থী প্রতিমাসে ক্যাশ বা ভাউচার হিসেবে ৪০০ থেকে ৫০০ ইউরো পেয়ে থাকেন। ভবিষ্যতে এই অর্থ ডেবিট কার্ডে ঢুকিয়ে দেয়ার পরিকল্পনা করা হচ্ছে। আশ্রয়প্রার্থীরা সেই কার্ড দিয়ে সাধারণ ক্রেডিট কার্ড দিয়ে কেনাকাটা করা যায়, এমন দোকানগুলোতে কেনাকাটা করতে পারবেন। এই কার্ড দিয়ে অনলাইন পেমেন্ট করা যাবে না।
জার্মানির ১৬টি রাজ্য এই ধরনের কার্ড ব্যবস্থা চালুকরতে সম্মত হয়েছে। তবে কোনো রাজ্য কর্তৃপক্ষ চাইলে তাদের মতো করে কিছু বিধিনিষেধ আরোপ করতে পারে। যেমন বাভারিয়া রাজ্য কর্তৃপক্ষ ‘নির্দিষ্ট কিছু ব্যবসা প্রতিষ্ঠানে’ এই কার্ড ব্যবহার নিষিদ্ধ করতে চাইছে। কী ধরনের ব্যবসাপ্রতিষ্ঠান তা উল্লেখ না করলেও ধারণা করা হচ্ছে এর মধ্যে জুয়া কোম্পানি থাকতে পারে।
কেন এমন কার্ড?১৬ রাজ্যের মুখ্যমন্ত্রীদের বৈঠকে এমন কার্ড চালুর আনুষ্ঠানিক যে কারণ বলা হয়েছে সেটি হচ্ছে, ‘রাষ্ট্রের কাছ থেকে পাওয়া সহায়তা নিজ দেশে পাঠানোর সম্ভাবনা বন্ধ করা এবং এভাবে মানবপাচার সংশ্লিষ্ট অমানবিক অপরাধের বিরুদ্ধে লড়াই করা।’ আশ্রয়প্রার্থীরা যেন অর্থসহায়তা নিজ দেশে পাঠাতে না পারেন সেটি নজরে রাখতে বর্তমানে রাজ্য কর্তৃপক্ষকে অনেক চাপ নিতে হচ্ছে। সেটি কমানোও এমন কার্ড চালুর একটি উদ্দেশ্য, বলে মুখ্যমন্ত্রীদের বৈঠকে উল্লেখ করা হয়।
পাইলট প্রকল্প হিসেবে কিছু জায়গায় কয়েকমাস আশ্রয়প্রার্থীদের এমন কার্ড দেয়া হয়েছিল। এতে সন্তোষজনক ফল পাওয়া গেছে। স্থানীয় কর্তৃপক্ষের প্রশাসনিক চাপ কমেছে। প্রতিমাসের শুরুতে একসাথে এত অর্থ পাওয়াজনিত নিরাপত্তা উদ্বেগ কমেছে। এছাড়া অনেক অভিবাসনপ্রত্যাশী পরিবার জানিয়েছে, তাদের মাসিক বাজেট ব্যবস্থাপনা উন্নত হয়েছে।
তবে রাজনীতিবিদেরা আশা করছেন, এমন কার্ড চালু হলে অনিয়ন্ত্রিত অভিবাসন নিরুৎসাহিত হবে। ফলে ভোটারদের ডানপন্থিদের দিকে ঝোঁকা থেকে ফিরিয়ে আনা সম্ভব হতে পারে।
প্রতিক্রিয়াঅভিবাসন সংশ্লিষ্ট গবেষকেরা বলছেন, আশ্রয়প্রার্থীরা যে অর্থসহায়তা তাদের দেশে পাঠায় তার পক্ষে খুব কম প্রমাণ আছে।
সোসাইটি ফর ফ্রিডম রাইটসের আইনি বিশেষজ্ঞ লেনা ফ্রেরিশ ডিডাব্লিউকে জানান, গবেষণায় দেখা গেছে, আশ্রয়প্রার্থীরা তখনই দেশে টাকা পাঠান যখন তারা নিজেরা কাজ করে অর্থ উপার্জন করতে পারেন। ‘আমার মনে হচ্ছে এমন কার্ড চালুর রাজনৈতিক উদ্দেশ্য আছে,’ বলেন তিনি।
একজন আশ্রয়প্রার্থী জার্মানিতে থাকার মেয়াদ অন্তত তিন মাস না হলে আইনত কাজ করতে পারেন না।সূত্র : ডয়চে ভেলে
",64.5525281348757,165.0
20222846,512,শিক্ষা,"

পাঠানটোলা মডেল সরকারি প্রাথমিক বিদ্যালয়ের বার্ষিক ক্রীড়া প্রতিযোগিতা
","ঢাকার ধামরাইয়ে ঐতিহ্যবাহী পাঠানটোলা মডেল সরকারি প্রাথমিক বিদ্যালয়ের ১১৮তম বার্ষিক ক্রীড়া প্রতিযোগিতা অনুষ্ঠিত হয়েছে। গত বৃহস্পতিবার (৭ মার্চ) স্কুল কমিটির সভাপতি শরীফুন্নাহার লিপির সভাপতিত্বে ও শিক্ষক আব্দুল জব্বারের সঞ্চালনায় এতে বক্তব্য দেন, উপজেলা ভাইস চেয়ারম্যান সিরাজউদ্দিন, উপজেলা আওয়ামী লীগের দফতর সম্পাদক মশিউর রহমান জানু, স্কুলের কল্যাণ কমিটির সভাপতি নাইমুর রহমান ফারদুন, প্রাথমিক শিক্ষা অফিসার তাজমুন্নাহার ও প্রধান শিক্ষক আব্দুল আওয়াল, ধামরাই পৌরসভার সাবেক কাউন্সিলর তোবারক হোসেন প্রমুখ। সভা শেষে ক্রীড়া বিজয়ীদের মধ্যে পুরস্কার বিতরণ করেন কল্যাণ কমিটির সভাপতি নাইমুর রহমান ফারদুন ও কমিটির সভাপতি শরীফুন্নাহার লিপি।
",64.46775945050875,166.0
20185131,509,শিক্ষা,"

পটিয়া মহাসড়কে গতিরোধক নির্মাণের দাবিতে মানববন্ধন
","চট্টগ্রাম-কক্সবাজার মহাসড়কের পটিয়া বাইপাসের সড়ক সম্প্রসারণ, গুরুত্বপূর্ণ মোড়ে গতিরোধক ও ডিভাইডার স্থাপনের দাবিতে মানববন্ধন ও সমাবেশে পালিত হয়েছে। 
শনিবার (৯ মার্চ) দুপুরে বাইপাসের করল মোড় এলাকায় বিনির্মাণ ফাউন্ডেশনের উদ্যোগে ও পটিয়া পৌরসভা ও ভাটিখাইন ইউনিয়নের সাধারণ জসগণ সম্মিলিতভাবে এ মানববন্ধন কর্মসূচি পালন করে।
মানববন্ধন চলাকালে বক্তব্য রাখেন চট্টগ্রাম দক্ষিণ জেলা যুবলীগ নেতা আবু সালেহ মো: শাহরিয়ার, পটিয়া পৌরসভার ৬ নম্বর ওয়ার্ড কাউন্সিলর শফিকুল আলম, করল বালিকা উচ্চ বিদ্যালয়ের প্রধান শিক্ষক রাখা রেশমী বড়ুয়া, সহকারী শিক্ষক বিপুল বড়ুয়া, সমাজসেবক খায়ের আহমদ চৌধুরী, ইউপি সদস্য নজরুল ইসলাম, দেবু বড়ুয়া, আবু তালেব, সমাজসেবক কাজী জিল্লুর রহমান, যুবলীগ নেতা কায়সার, বোরহান, নয়ন, এমদাদ প্রমুখ।
বক্তারা বলেন, চট্টগ্রাম-কক্সবাজার মহাসড়কের পটিয়া বাইপাস সড়কের করল মোডসহ এই বাইপাসের বিভিন্ন পয়েন্টে দীর্ঘদিন ধরে দুর্ঘটনা হয়ে আসছে। গত দুই বছরে করল মোড়সহ বিভিন্ন স্থানে অন্তত ১২ থেকে ১৫ মানুষ সড়ক দুর্ঘটনায় প্রাণ হারিয়েছেন।
সড়ক দুর্ঘটনা রোধে সড়কের দু'পাশে রাস্তা সম্প্রসারণ, গুরুত্বপূর্ণ মোড়ে গতিরোধক (স্পিড ব্রেকার) ও রোড ডিভাইডার স্থাপনের জন্য এলাকার লোকজন সওজ কর্তৃপক্ষসহ প্রশাসনের প্রতি এ দাবি জানিয়ে মানববন্ধন করেছে বলে আয়োজকরা জানান।
",64.30158280253599,167.0
20051628,148,শিক্ষা,রোজায় প্রাথমিক ও মাধ্যমিক স্কুল বন্ধ থাকবে: হাইকোর্ট,"রোজার মাসে প্রাথমিক ও মাধ্যমিক স্কুল খোলা রাখার সরকারি সিদ্ধান্ত স্থগিত করেছেন হাইকোর্ট।
বিচারপতি কে এম কামরুল কাদের ও বিচারপতি খিজির হায়াতের হাইকোর্ট বেঞ্চ রোববার এ আদেশ দেন।
এর আগে রমজানের প্রথম ১৫ দিন মাধ্যমিক ও নিম্ন মাধ্যমিক স্কুল এবং প্রথম দশ দিন প্রাথমিক স্কুল চালু রাখার ঘোষণা দিয়েছিল। সরকারি প্রাথমিক বিদ্যালয়গুলোতে রমজানের প্রথম ১০ দিন সকাল ৯টা থেকে বিকেল ৩টা ৩০ মিনিটে পর্যন্ত ক্লাস চলার নির্দেশনা দেওয়া হয়েছিল। জোহরের নামাজের জন্য সোয়া একটা থেকে দেড়টা পর্যন্ত বিরতি থাকবে।
প্রসঙ্গত, এবার চাঁদ দেখা সাপেক্ষে ১১ বা ১২ মার্চ পবিত্র রমজান মাস শুরু হতে পারে।
আরও পড়ুন:রমজান মাসে খোলা থাকবে শিক্ষাপ্রতিষ্ঠান
বছরের শুরুতে প্রাথমিক বিদ্যালয় পবিত্র রমজানে ৩০ দিন ছুটি রেখে বার্ষিক ছুটির তালিকা প্রকাশ করা হয়েছিল। ৯ ফেব্রুয়ারি ছুটির তালিকায় সংশোধনী এনে রোজার প্রথম ১০ দিন খোলা রাখার সিদ্ধান্ত জানায় প্রাথমিক ও গণশিক্ষা মন্ত্রণালয়।
এদিকে পবিত্র রমজান মাসে সরকারি, আধাসরকারি, স্বায়ত্তশাসিত ও আধাস্বায়ত্তশাসিত প্রতিষ্ঠানের অফিসের সময়সূচিও পরিবর্তন করা হয়েছে। এসব দপ্তর চলবে সকাল ৯টা থেকে বেলা সাড়ে ৩টা পর্যন্ত। আর জোহরের নামাজের জন্য দুপুর সোয়া ১টা থেকে দেড়টা পর্যন্ত বিরতি থাকবে।
অন্যদিকে রমজান মাস উপলক্ষ্যে ব্যাংকে লেনদেনের সময় নির্ধারণ করে দিয়েছে কেন্দ্রীয় ব্যাংক। রোজার মাসে ব্যাংকে লেনদেন করা যাবে সকাল সাড়ে ৯টা থেকে বেলা আড়াইটা পর্যন্ত। সেই হিসাবে রমজানে ব্যাংকে বিরতিহীনভাবে লেনদেন চলবে পাঁচ ঘণ্টা।",64.22333964767824,168.0
20051785,234,বিনোদন,টাকা-পয়সা মাথায় রেখে কখনো ক্যারিয়ার প্ল্যান করি না: ফারিণ,"অভিনেত্রী তাসনিয়া ফারিণ বলেছেন, বর্তমানে কাজ একটু কম করছি, তবে যেগুলো করছি সেগুলো মানসম্মত। বিশেষ করে বিভিন্ন দিবসকে সামনে রেখে কাজে গুরুত্ব দিচ্ছি। কারণ দিবসের কাজগুলো বেশি মানুষ গ্রহণ করে। 
এর বাইরেও ভালো কোনো স্ক্রিপ্ট এলে সেটিকেও প্রাধান্য দিয়ে থাকি। মূল কথা হলো— কাজের সংখ্যা কমিয়ে দিলে কাজ মানসম্মত করার সুযোগ থাকে। সেটিকেই প্রথম প্রাধান্য দিচ্ছি। 
যুগান্তরকে দেওয়া বিশেষ সাক্ষাৎকারে কাজের মান নিয়ে কথা বলতে গিয়ে এসব কথা বলেন তাসনিয়া ফারিণ। 
আরও পড়ুন:তিন নায়কের বিপরীতে বুবলী 
ফারিণ বলেন, অভিনেত্রীদের কাজের ইনকাম সোর্সটা শুধু নাটক না। অনেক পথ রয়েছে। বিশেষ করে ব্র্যান্ডের ইনডোরসমেন্ট, সোশ্যাল মিডিয়া, বিভিন্ন বিজ্ঞাপনসহ অনেক পথ। মূল বিষয় হলো— কে কীভাবে ইনকাম করতে চায় তার ওপর নির্ভর করবে।
কেউ যদি শর্ট টাইমে দ্রুত ইনকাম করতে চায়, তা হলে নাটক থেকে পারবে। ক্যারিয়ার দীর্ঘ সময় সাসটেইন করতে চাইলে অন্য প্লান করতে হবে। তবে আমি কিন্তু টাকা-পয়সা মাথায় রেখে কখনো
ক্যারিয়ার প্ল্যান করি না। সফলতা হলো আপেক্ষিক ব্যাপার। জানি না আমি সফল কিনা। আমি নিজেকে সফল ভাবিও না। ",63.7303686748455,169.0
20051714,218,বিজ্ঞান,শান্তির দিন ফুরিয়ে গেছে: পোল্যান্ডের প্রধানমন্ত্রী,"ইউরোপে শান্তির দিন শেষ, এমনটাই বলছেন পোল্যান্ডের প্রধানমন্ত্রী ডোনাল্ড টাস্ক। এর মধ্য দিয়ে রাশিয়ার সঙ্গে তার দেশের উত্তেজনাকর ভবিষ্যতের ইঙ্গিত দিয়েছেন তিনি।
রোমানিয়ার রাজধানী বুখারেস্টে ইউরোপিয়ান পিপলস পার্টির (ইপিপি) এক সমাবেশে তিনি এ মন্তব্য করেছেন। খবর আরটির
ডোনাল্ড টাস্ক বলেন, শান্তির সময় শেষ, যুদ্ধবিহীন সময়ও শেষ। আমরা এখন নতুন সময়ের মধ্য দিয়ে যাচ্ছি, যুদ্ধ শুরুর আগের বছর এগুলো। একনায়কতন্ত্র, দুর্নীতি ও মিথ্যার বিরুদ্ধে এরইমধ্যে যুদ্ধ শুরু হয়ে গেছে। আর ইউক্রেনে যা হচ্ছে, তা এ যুদ্ধেরই অংশ। এমন অবস্থায় আমাদের সামনে শুধু একটাই রাস্তা আছে। হয় আমাদেরকে নিজেদের সীমান্ত, ভূখণ্ড, মূল্যবোধ ও ভবিষ্যৎ প্রজন্মকে বাঁচানোর জন্য যুদ্ধ করতে হবে।নাহয় আমাদেরকে পরাজয় স্বীকার করে নিতে হবে।
টাস্ক এমন সময় এ মন্তব্য করলেন যখন রাশিয়া-ইউক্রেন সংঘাত তৃতীয় বছরে গড়িয়েছে। ইউরোপীয় ইউনিয়নভুক্ত অনেক দেশই কিয়েভকে অব্যাহতভাবে সমর্থন দিয়ে যাওয়ার পক্ষে।
সামরিক জোট ন্যাটোর মহাসচিব জেন্স স্টল্টেনবার্গ গত ফেব্রুয়ারিতে বলেন, আমাদেরকে এখন কয়েক দশক ধরে চলবে এমন যুদ্ধের প্রস্তুতি নিতে হবে।",63.58267706861842,170.0
20046669,86,বিনোদন,"আয়কর অস্বস্তিতে কংগ্রেস, ৬৫ কোটি টাকার জরিমানা বহাল","কর বাকি থাকার অভিযোগে ভারতের শতাব্দীপ্রাচীন রাজনৈতিক দল কংগ্রেসকে যে জরিমানা করেছিল আয়কর বিভাগ, সেই জরিমানা বহাল রাখল এই সংক্রান্ত আপিল ট্রাইব্যুনাল। তিন সপ্তাহ আগে কংগ্রেসের প্রধান ব্যাংক অ্যাকাউন্ট ফ্রিজ করে দেয় আয়কর বিভাগ। এর পর গত ২১ ফেব্রুয়ারি কংগ্রেসের কোষাধ্যক্ষ অজয় মাকেন অভিযোগ করেন, আয়কর দপ্তর নিয়ম-বহির্ভূত ভাবে তাদের ওই ব্যাংক অ্যাকাউন্টগুলি থেকে ৬৫ কোটি টাকা জরিমানা হিসাবে কেটে নিয়েছে। আয়কর বিভাগের ওই সিদ্ধান্তের বিরুদ্ধে আয়কর ট্রাইব্যুনালে কংগ্রেস আবেদন করেছিল সেই নির্দেশে স্থগিতাদেশ চেয়ে। প্রাথমিকভাবে ট্রাইব্যুনাল কংগ্রেসের সব অ্যাকাউন্ট খুলে দেওয়ার নির্দেশ দেয়। কিন্তু চূড়ান্ত রায়ে জানিয়ে দিল, কংগ্রেসের যে কর বকেয়া আছে, সেটা দিতেই হবে। অর্থাৎ আয়কর বিভাগ যে ৬৫ কোটি টাকা কেটে নিয়েছে সেটা কংগ্রেসকে ফেরত দেওয়া হবে না। কংগ্রেসের পক্ষে হাজির হওয়া সিনিয়র অ্যাডভোকেট বিবেক তমখা আদেশটি ১০​​দিনের জন্য স্থগিত রাখার অনুরোধ করেছিলেন যাতে ভারতীয় জাতীয় কংগ্রেস (আইএনসি) হাইকোর্টে যেতে পারে। বেঞ্চ এই বলে আবেদন প্রত্যাখ্যান করেছে যে আইনে এমন কোনো বিধান বা প্রার্থনার কথা বলা নেই।
ITAT আদেশের প্রতিক্রিয়া জানিয়ে, কংগ্রেসের সিনিয়র নেতা অজয় ​​মাকেন বলেছেন যে, দল আইনি বিকল্পগুলি অন্বেষণ করছে। আয়কর বিভাগ তার ব্যাংক অ্যাকাউন্টগুলিকে জব্দ করার পদক্ষেপটিকে ‘গণতন্ত্রের স্থবিরতা’ বলে অভিহিত করেছে।বিজ্ঞাপনকংগ্রেসও অভিযোগ করেছে যে, আয়কর বিভাগ যুব কংগ্রেস এবং কংগ্রেসের কাছ থেকে ২১০ কোটি টাকা পুনরুদ্ধার করতে চেয়েছিল। অজয় মাকেনের অভিযোগ, ‘অ্যাকাউন্টে ক্রাউডফান্ডিং-এর অর্থ হিমায়িত করা হয়েছে। নির্বাচনের মাত্র ২ সপ্তাহ আগে যখন বিরোধীদের অ্যাকাউন্ট হিমায়িত করা হয়, এটি গণতন্ত্রকে হিমায়িত করার সমতুল্য’।
কর দাবি ইস্যুতে বিজেপি নেতৃত্বাধীন কেন্দ্র সরকারকে আক্রমণ করার সময়, কংগ্রেস অভিযোগ করেছে যে শাসক দল কেন্দ্রীয় সংস্থাগুলির অপব্যবহার করছে এবং তাদের করের দাবি ‘রাজনৈতিকভাবে উদ্দেশ্যপ্রণোদিত’। কংগ্রেসের দাবি, ২০২৪ সালের লোকসভা নির্বাচনের আগে দলের প্রস্তুতি ব্যাহত করার জন্য এটি বিজেপির কৌশল। কংগ্রেস মোদি সরকারকে ‘আর্থিক সন্ত্রাসে’ লিপ্ত হওয়ার জন্য অভিযুক্ত করেছে এবং সাধারণ নির্বাচনের আগে ভারতের প্রাথমিক বিরোধী দলকে ‘পঙ্গু’ করার একটি প্রচেষ্টা বলে অভিহিত করেছে।
সূত্র : livemint",63.57223592934356,171.0
20051681,185,বিনোদন,পাকিস্তানের ইতিহাসে প্রথমবারের মতো ভোট কেনাবেচা হয়নি: আচাকজাই,"পাকিস্তানে প্রেসিডেন্ট নির্বাচন অনুষ্ঠিত হয়েছে শনিবার। এই নির্বাচনের মাধ্যমে দ্বিতীয়বারের মতো দেশটির প্রেসিডেন্ট হিসেবে নির্বাচিত হয়েছেন পাকিস্তান পিপলস পার্টির (পিপিপি) কো-চেয়ারম্যান আসিফ আলি জারদারি।
নির্বাচনে জারদারি ২৫৫ ভোটে জয়ী হয়েছেন। অন্যদিকে তার বিরুদ্ধে প্রেসিডেন্ট পদে লড়েছিলেন পাকিস্তান তেহরিক-ই-ইনসাফ (পিটিআই) সমর্থিত সুন্নি ইত্তেহাদ কাউন্সিলের (এসআইসি) মাহমুদ খান আচাকজাই। গতকালের নির্বাচনে তিনি পেয়েছেন ১১৯ ভোট।
তবে প্রেসিডেন্ট পদে হেরে গিয়েও নির্বাচনি প্রক্রিয়ার প্রশংসা করেছেন আচাকজাই। তাকে যেসব সংসদ সদস্য ভোট দিয়েছেন, তাদের প্রতি কৃতজ্ঞতা প্রকাশ করেছেন তিনি।
এক্সপ্রেস ট্রিবিউন জানিয়েছে, নির্বাচনের পর সংসদ ভবনের বাইরে সাংবাদিকদের দেওয়া সাক্ষাৎকারে আচাকজাই বলেন, 'পাকিস্তানের ইতিহাসে প্রথমবারের মতো ভোট কেনাবেচা হয়নি। নির্বাচন চমৎকার পরিবেশে হয়েছে। আমি আমার প্রার্থিতা সমর্থন করার জন্য পিটিআইয়ের কাছে কৃতজ্ঞ। '
তিনি আরও বলেন, 'এই নির্বাচনে অনন্য কিছু ঘটেছে। আগে সংসদ সদস্যদের পণ্য হিসেবে বিবেচনা করা হতো, কিন্তু এখন একটি পরিবর্তন এসেছে, যা একটি ইতিবাচক উন্নয়ন হিসেবে বিবেচনা করা যেতে পারে। '
পিটিআই সমর্থিত প্রার্থী আরও বলেন, ‘কিছু মানুষ বিশ্বাস করে, পাকিস্তানে সব কিছু কেনাবেচা করা যায়, কিন্তু এখনো এমন কিছু মানুষ আছে, যারা এ ধারণার বিরোধিতা করে। আর তাদের মধ্যে একজন হতে পেরে আমি কৃতজ্ঞ। '
কিছু সংসদ সদস্য তাদের দলীয় নেতাদের নির্দেশের কারণে তাকে ভোট দিতে পারেননি বলেও উল্লেখ করেছেন আচাকজাই। বলেছেন, 'একজন তরুণ সংসদ সদস্যকে সতর্কতা জারি করা সত্ত্বেও তিনি আমাকে ভোট দিয়েছেন। '",63.35754886419511,172.0
20180296,299,বিনোদন,"

 দিল্লিতে নামাজরত মুসল্লিদের লাথি, পুলিশ কর্মকর্তা বরখাস্ত
","ভারতের রাজধানী দিল্লিতে ব্যস্ত সড়কের পাশে জুমার নামাজ পড়ার সময় কয়েকজন মুসল্লিকে লাথি ও ধাক্কা মেরেছেন এক পুলিশ কর্মকর্তা। ওই ঘটনার একটি ভিডিও সামাজিক যোগাযোগমাধ্যমে ভাইরাল হওয়ার পর অভিযুক্ত পুলিশ সদস্যকে তাৎক্ষণিকভাবে বরখাস্ত করা হয়েছে। নামাজিদের পুলিশ কর্মকর্তার হেনস্তা করার ৩৪ সেকেন্ডের একটি ভিডিওতে দেখা যাচ্ছে, দিল্লির ইন্দ্রলোক এলাকায় রাস্তায় নামাজে দাঁড়ানো মুসল্লিদের সরিয়ে দেয়ার চেষ্টা করছেন তিনি। ওই সময় হঠাৎ করে রেগে গিয়ে পেছন থেকে দুই মুসল্লিকে তিনি লাথি দেন। এরপর একসাথে কয়েকজনকে ধাক্কা দিয়ে সরিয়ে দেয়ার চেষ্টা করেন।বসে থাকা আরেক মুসল্লির মুখে ধাক্কা দেয়ার পর কয়েকজন মুসল্লি ক্ষিপ্ত হয়ে যান। তখন তারা ওই পুলিশ কর্মকর্তাকে গণধোলাই দেন। এরপর তিনি দৌড় দিলে অন্যরাও দৌড়ে তাকে তাড়া করেন। ভিডিওটি ভাইরাল হওয়ার পর তাৎক্ষণিকভাবে ওই কর্মকর্তাকে বরখাস্ত করা হয়। দিল্লি উত্তর পুলিশের উপকমিশনার এমকে মিনা বার্তাসংস্থা পিটিআইকে বলেছেন, ‘যা ঘটেছে তার পরিপ্রেক্ষিতে, পুলিশ পোস্ট ইনচার্জ, যাকে ভিডিওতে দেখা গেছে, তাকে তাৎক্ষণিকভাবে বরখাস্ত করা হয়েছে।’এ ছাড়া ওই পুলিশ কর্মকর্তার বিরুদ্ধে বিভাগীয় তদন্তও শুরু হয়েছে। নামাজিদের হেনস্তা করার কারণে পরবর্তীতে মুসল্লিরা সড়ক অবরোধ করেন এবং অভিযুক্ত পুলিশের বিরুদ্ধে ব্যবস্থা নেয়ার দাবি জানান। জানা গেছে, জুমার নামাজের সময় মসজিদ কানায় কানায় পূর্ণ হয়ে যাওয়ার পর মুসল্লিরা রাস্তায় নামাজ আদায় করেন। তখনই তাদের ওপর চড়াও হন পুলিশের ওই সদস্য।
 
",63.335712539332334,173.0
20046650,67,বিজ্ঞান,শান্তির দিন শেষ: পোলিশ প্রধানমন্ত্রী,"ইউরোপে শান্তির দিন শেষ, এমনটাই বলেছেন পোল্যান্ডের প্রধানমন্ত্রী ডোনাল্ড টাস্ক। এর মধ্য দিয়ে রাশিয়ার সঙ্গে তার দেশের উত্তেজনাকর ভবিষ্যতের ইঙ্গিত দিয়েছেন তিনি। রোমানিয়ার রাজধানী বুখারেস্টে ইউরোপিয়ান পিপলস পার্টির (ইপিপি) এক সমাবেশে তিনি এ ভবিষ্যদ্বাণী করেন।
ডোনাল্ড টাস্ক বলেন, শান্তির সময় শেষ, যুদ্ধবিহীন সময়ও শেষ। আমরা এখন নতুন সময়ের মধ্য দিয়ে যাচ্ছি, যুদ্ধ শুরুর আগের বছর এগুলো। একনায়কতন্ত্র, দুর্নীতি ও মিথ্যার বিরুদ্ধে এরইমধ্যে যুদ্ধ শুরু হয়ে গেছে। আর ইউক্রেনে যা হচ্ছে, তা এই যুদ্ধেরই অংশ। এমন অবস্থায় আমাদের সামনে শুধু একটাই রাস্তা আছে। হয় আমাদেরকে নিজেদের সীমান্ত, ভূখণ্ড, মূল্যবোধ ও ভবিষ্যৎ প্রজন্মকে বাঁচানোর জন্য যুদ্ধ করতে হবে। নইলে আমাদেরকে হার স্বীকার করে নিতে হবে।
টাস্ক এমন সময় এই মন্তব্য করলেন যখন রাশিয়া-ইউক্রেন সংঘাত তৃতীয় বছরে পা দিয়েছে। ইউরোপীয় ইউনিয়নভুক্ত অনেক দেশই কিয়েভকে অব্যাহতভাবে সমর্থন দিয়ে যাওয়ার পক্ষে।বিজ্ঞাপনসামরিক জোট ন্যাটোর মহাসচিব জেন্স স্টল্টেনবার্গ গত ফেব্রুয়ারি মাসে বলেন, আমাদেরকে এখন কয়েক দশক ধরে চলবে, এমন যুদ্ধের প্রস্তুতি নিতে হবে।",63.223395017560925,174.0
20181120,393,বিনোদন,"

গাজায় ইসরাইলের হামলায় ১৩ নারী ও শিশু নিহত
","গাজায় ইসরাইলের আগ্রাসনের কারণে বেড়েই চলেছে নিহতের সংখ্য। সবশেষ নুসিরাতে ইসরাইলের অভিযানে ১৩ নারী ও শিশু নিহত হয়েছে।
রোববার কাতারভিত্তিক সংবাদমাধ্যম আল-জাজিরার এক প্রতিবেদনে এ তথ্য জানানো হয়েছে।
প্রতিবেদনে বলা হয়, গাজা উপত্যকা জুড়ে আক্রমণ জোরদার করেছে ইসরাইলি বাহিনী। তাদের আক্রমণে নুসিরাত শরণার্থী শিবিরে কমপক্ষে ১৩ জন নারী ও শিশু নিহত হয়েছে এবং রাফাহতে একটি আবাসিক টাওয়ার ধ্বংস করেছে তারা।
প্রতিবেদনে আরো বলা হয়, বিচ্ছিন্ন উত্তর গাজায় একটি শিশু এবং একজন যুবতী অপুষ্টিতে মারা গেছে। এর মাধ্যমে অনাহারে মৃতের সংখ্যা ২৫ জনে পৌঁছেছে।
উল্লেখ্য, গত ৭ অক্টোবর ফিলিস্তিনি সংগঠন হামাস ইসরাইলে আকস্মিক বড়ো ধরনের হামলা চালায়। এর পরই ইসরাইল গাজায় পাল্টা হামলা চালাতে শুরু করে- যা অব্যাহত রয়েছে।
গাজার স্বাস্থ্য মন্ত্রণালয় বলছে, ইসরাইলের হামলায় এ পর্যন্ত প্রায় ৩১ হাজার ফিলিস্তিনি নিহত হয়েছে। এদের অধিকাংশ নারী ও শিশু।সূত্র : আল-জাজিরা
",62.65690627366634,175.0
20051718,222,লাইফস্টাইল,ব্রুনাই-মালয়েশিয়া-ইন্দোনেশিয়ায় রোজা শুরু মঙ্গলবার,"দক্ষিণপূর্ব এশিয়ার দেশ ব্রুনাই এবং মালয়েশিয়া-ইন্দোনেশিয়ায় রোববার পবিত্র রমজান মাসের চাঁদ দেখা যায়নি। ফলে আগামী মঙ্গলবার (১২ মার্চ) থেকে দেশ দুটি রোজা শুরুর ঘোষণা দিয়েছে। 
চাঁদ না দেখতে পাওয়ার ব্যাপারে ব্রুনাই বলেছে, রাষ্ট্রের কোথাও চাঁদ দেখা না যাওয়ায় আগামী মঙ্গলবার ১২ মার্চ থেকে রমজান মাস শুরু হবে।
অপরদিকে মালয়েশিয়া বলেছে, রমজানের অর্ধচন্দ্র দেখা সম্ভব হয়নি। ফলে আগামী মঙ্গলবার, ১২ মার্চ পবিত্র রমজান মাসের প্রথমদিন হবে।
ইন্দোনেশিয়ার ধর্ম মন্ত্রণালয় ঘোষণা করেছে, মঙ্গলবার রমজানের প্রথম দিন এবং আগামীকাল সোমবার ৩০ শাবান পূর্ণ হবে।
মধ্যপ্রাচ্যের দেশগুলোতে আজ রমজানের চাঁদ দেখার প্রস্তুতি নেওয়া হয়েছে। তবে আজ পবিত্র এ মাসের চাঁদ দেখা যাবে না বলে জানিয়েছে মহাকাশ গবেষণা সংস্থা আন্তর্জাতিক জোতির্বিদ্যা কেন্দ্র। এর বদলে পরের দিন ১১ মার্চ চাঁদ দেখা যাবে এবং ১২ মার্চ থেকে মুসল্লিরা রোজা রাখা শুরু করবেন বলে জানিয়েছে তারা।
সূত্র: গালফ নিউজ",62.58667198894809,176.0
20181298,419,বিনোদন,"

রমজানের সামনে জেরুসালেমে সহিংসতা ছড়িয়ে পড়ার আশঙ্কা
","ইসরাইল আর হামাসের মধ্যে যুদ্ধবিরতি না হওয়ায় মুসলমানদের পবিত্র রমজান মাসে জেরুসালেমে সহিংসতা ছড়িয়ে পড়ার আশঙ্কা দেখা দিচ্ছে। রমজানে আল আকসা মসজিদে যাতায়াত ও পরিদর্শনের সুযোগ বাড়ানোর আহ্বান জানিয়েছে হামাস। তবে ইসরাইল দাবি করছে, হামাস রমজান মাসে এই অঞ্চলটি অস্থিতিশীল করার চেষ্টা করছে। যা কয়েকদিনের মধ্যেই শুরু হতে পারে।
আল আকসা হলো ইসলামের তৃতীয় পবিত্রতম স্থান। এই জায়গাটিকে ইহুদিরাও তাদের পবিত্রতম স্থান বলে মনে করে, যা তাদের কাছে ‘টেম্পল মাউন্ট’ নামে পরিচিত। কখনো কখনো এই জায়গাটি ইসরাইল ফিলিস্তিনি সংঘর্ষের ফ্লাশ পয়েন্ট হয়েও দাঁড়ায়।
রমজান মাসের চাঁদ দেখা গেলে আগামী ১১ বা ১২ মার্চ জেরুসালেমে পবিত্র রমজান মাস শুরু হবে। এই সপ্তাহে আল আকসা মসজিদ প্রাঙ্গণ পরিদর্শনের সময় সেখানকার পরিবেশ শান্ত দেখা গেছে। কিন্তু ফিলিস্তিনিদের মনে চিন্তা ছিল যুদ্ধ নিয়ে।
অনেকটা কষ্ট নিয়ে আয়াত নামে একজন নারী বলেন, ‘লোকেরা নিয়মিত রমজানের ঐতিহ্য উদযাপন এবং উপভোগ করতে পছন্দ করে। কিন্তু এ বছর তার আর কিছুই হবে না।’
রোজার শুরুতে ৪০ দিনের একটা যুদ্ধবিরতি কার্যকর হওয়ার কথা থাকলেও শেষ পর্যন্ত তা ভেস্তে গেছে।
যদিও মিশরের একটি সূত্র বলছে, ‘ইসরাইলের সাথে একটি চুক্তিতে পৌঁছাতে তারা হামাসের প্রতিনিধি দলের সাথে রোববার দেখা করবে।’
এর আগে শনিবার ইসরাইল বলেছে, তাদের গোয়েন্দা প্রধান মার্কিন প্রতিপক্ষের সাথে দেখা করেছেন। কারণ তারা কয়েক ডজন বন্দীকে মুক্ত করে আনার চেষ্টা অব্যাহত রেখেছে।
এরপর ইসরাইলের প্রধানমন্ত্রীর দফতর একটি বিবৃতি প্রকাশ করে। যেখানে বলা হয়, ‘হামাস তার অবস্থানে অটল রয়েছে। তারা আসলে কোনো চুক্তিতে আগ্রহী নয়।’
এ দিকে, আল আকসা মসজিদ ঘিরে কড়া নিরাপত্তা ব্যবস্থা জারি রেখেছে ইসরাইলি পুলিশ। মসজিদ কমপ্লেক্সের প্রতিটি গেটে কন্ট্রোল অ্যাক্সেস চালু করা হয়েছে।
১৯৬৭ সালে যুদ্ধের মাধ্যমে ইসরাইল এই অংশসহ পূর্ব জেরুসালেম দখল করে। তাই এই স্থানটি ফিলিস্তিনিদের কাছে সংগ্রামের একটি প্রতীক হয়ে উঠেছে। এখানে প্রায়ই ইসরাইলি নিরাপত্তা বাহিনী এবং ফিলিস্তিনিদের মধ্যে সংঘর্ষের ঘটনা ঘটে। এসব ঘটনার বেশিভাগই হয় রমজান মাসেই।
এই জায়গাটিকে ইহুদিরা তাদের পবিত্রতম স্থান মনে করলেও, এখানে তাদের ধর্মীয় প্রার্থনা করার অনুমতি নেই। তাই তারা শুধু এই জায়গাটিতে প্রবেশ করতে পারে।
২০২১ সালের মে মাসে আল আকসায় সহিংসতায় জেরুসালেমে উত্তেজনা বৃদ্ধি পায়। ওই ঘটনার জেরে হামাস তখন জেরুসালেমে রকেট নিক্ষেপ করে। তখন গাজায় ছোটখাটো একটা যুদ্ধও হয়। এ নিয়ে তখন আরব বিশ্ব ও ইসরাইলিদের মধ্যে ব্যাপক অস্থিরতাও দেখা দেয়।
এ বছর রোজার মাস কিভাবে কাটবে তা নির্ভর করছে ইসরাইলের ওপর। কারণ তারা কি ধরনের উদ্যোগ বা কৌশল নেবে সেটি এখনো স্পষ্ট নয়।
চরম ডানপন্থী ইসরাইলি জাতীয় নিরাপত্তামন্ত্রী ইতামার বেন গেভির আল আকসা মসজিদে প্রবেশে কঠোর নিষেধাজ্ঞা জারির আহ্বান জানিয়ে বলেন, ‘এটি করা হবে হামাসের বিজয় উদযাপন বন্ধ ও ইসরাইলি বন্দীদের মুক্তির জন্য।’
তবে, ইসরাইলি প্রধানমন্ত্রী বেনিয়ামিন নেতানিয়াহু বলছেন ভিন্ন কথা। তিনি বলেন, ‘রমজানের প্রথম সপ্তাহে ধর্মপ্রাণ মুসলমানদের মসজিদে প্রবেশের অনুমতি দেয়া হবে। তবে তারা প্রতি সপ্তাহে নিরাপত্তা পরিস্থিতি পুনর্মূল্যায়ন করবে।’
তবে এই আল আকসায় কত সংখ্যক মুসলমানদের প্রবেশের অনুমতি মিলবে তা এখনো স্পষ্ট করেনি ইসরাইলি কর্তৃপক্ষ।
গাজা যুদ্ধের সময় পশ্চিম তীর থেকে ফিলিস্তিনিদের জেরুসালেমে প্রবেশে অনেকাংশেই বাধা দেয়া হয়েছে। তবে পবিত্র এই রমজান মাসে জুম্মার নামাজ পড়তে হাজার হাজার ফিলিস্তিনিকে আল আকসায় যেতে হবে ইসরাইলি সামরিক বাহিনীর চেকপোস্টের মধ্যে দিয়ে।
ইসরাইল সরকারের মুখপাত্র আইলন লেভি জোর দিয়ে বলেন, ‘ধর্মীয় প্রার্থনার স্বাধীনতার জন্য সঠিক সিদ্ধান্ত নেয়া হবে।’
তিনি বলেন, ‘রমজানে প্রায়ই এমন একটি উপলক্ষ তৈরি হয় যখন উগ্রবাদীদের কারণে সহিংসতা ছড়িয়ে পড়ে। এবার আমরা তা প্রতিরোধের জন্য কাজ করছি।’
তিনি আরো বলেন, ‘আমরা আগের বছরের মতো ধর্মীয় প্রার্থনার জন্য ‘টেম্পল মাউন্টে’ প্রবেশের সুবিধা অব্যাহত রাখবো। তবে কেউ যদি এই সুযোগ কাজে লাগিয়ে পরিবেশ বিঘ্নিত করার চেষ্টা করে আমরা তা প্রতিরোধ করবো।’
ইসলামী ওয়াকফ কাউন্সিলের সদস্য ও আল আকসা বা হারাম আল শরীফের পরিচালক ড. ইমাম মুস্তফা আবু সোয়ে’র বলেন, ‘কয়েক বছর থেকেই পশ্চিম তীর থেকে যারা আল আকসায় আসছে তাদের অনুমতি দিচ্ছে ইসরাইল। কিন্তু এতে কোনো সংঘর্ষ বা সহিংসতা হয়নি।’
তিনি বলেন, ‘এখানে মানুষ প্রার্থনা করতে আসে। শান্তি বিঘ্নিত করতে আসে না। যদি ইসরাইলি পুলিশ কিংবা নিরাপত্তা বাহিনী তাদেরকে কোনো বাধা না দেয় তাহলে আশা করি, কোনো সঙ্কট তৈরি হবে না।’
এবার রমজানে সারা বিশ্ব আরো গভীরভাবে খেয়াল করবে জেরুসালেমে আল আকসা মসজিদ ঘিরে কিছু ঘটছে কি-না।
সূত্র : বিবিসি
",61.926500357097915,177.0
20181405,432,অন্যান্য,"

চুয়াডাঙ্গায় বেসরকারি ডায়াগনস্টিক সেন্টার ও ক্লিনিকে অভিযান, জরিমানা
","চুয়াডাঙ্গায় বেসরকারি ডায়াগনস্টিক সেন্টার, ক্লিনিক ও হাসপাতালে অভিযান চালিয়েছে স্বাস্থ্য অধিদফতরের কর্মকর্তারা।
রোববার (১০ মার্চ) দুপুর ১২টায় চুয়াডাঙ্গা সদর হাসপাতাল এলাকায় এ অভিযান চালানো হয়। স্বাস্থ্য অধিদফতরের জারি করা ১০ দফা নির্দেশনা ও শর্ত পালন নিশ্চিত করতে এ অভিযান পরিচালনা করা হয়।
অভিযান পরিচালনা করেন চুয়াডাঙ্গার ভারপ্রাপ্ত সিভিল সার্জন ডা. আওলিয়ার রহমান এবং চুয়াডাঙ্গা সদর এক্সিকিউটিভ ম্যাজিস্ট্রেট ও সহকারী কমিশনার (ভূমি) সাজজাদ হোসেন।
এ সময় বেসরকারি হাসপাতাল, ক্লিনিক ও ডায়াগনস্টিক সেন্টারগুলোকে আবশ্যিকভাবে এসব শর্ত মেনে চলার নির্দেশ দেয়া হয়।
নির্দেশনায় বলা হয়, নিবন্ধিত হাসপাতাল ও ক্লিনিক ছাড়া কোনো অবস্থাতেই চেম্বারে অথবা ডায়াগনস্টিক সেন্টারে অ্যানেসথেসিয়া দেয়া যাবে না। বাংলাদেশ মেডিক্যাল অ্যান্ড ডেন্টাল কাউন্সিল (বিএমডিসি) স্বীকৃত বিশেষজ্ঞ অ্যানেসথেটিস্ট ছাড়া কোনো অস্ত্রোপচার করা যাবে না। ডায়াগনস্টিক সেন্টারের লাইসেন্স নিয়ে হাসপাতালের সেবা দেয়া যাবে না।
চুয়াডাঙ্গার ভারপ্রাপ্ত সিভিল সার্জন ডা. আওলিয়ার রহমান বলেন, অভিযানে গিয়ে তারা বিভিন্ন ধরনের অনিয়মের প্রমাণ পেয়েছি। অনিয়মের কারণে আখিতারা নার্সিং ইনস্টিটিউট অ্যান্ড জেনারেল হাসপাতালকে ১০ হাজার টাকা এবং ডিজিটাল বাংলা এক্সরে অ্যান্ড ইসিজিকে ২ হাজার টাকা জরিমানা করা হয়েছে এবং বেশ কিছু প্রতিষ্ঠানকে সতর্ক করা হয়েছে।
তিনি আরো জানান, পরিদর্শনে গিয়ে আমরা কিছু হাসপাতাল এবং ডায়াগনস্টিক সেন্টারে অনিয়ম পেয়েছি। তাদেরকে সতর্ক করতে প্রাথমিকভাবে অল্প পরিমাণ জরিমানা করা হয়েছে এবং অবিলম্বে সেগুলো ঠিক করতে বলা হয়েছে। এগুলো নিয়মিত তদারকি করা হবে।
",61.82154934488789,178.0
20051694,198,বিনোদন,নির্বাচনে হেরে যা বললেন পিটিআই-সমর্থিত প্রেসিডেন্ট প্রার্থী,"পাকিস্তানে প্রেসিডেন্ট নির্বাচন অনুষ্ঠিত হয়েছে শনিবার। এই নির্বাচনের মাধ্যমে দ্বিতীয়বারের মতো দেশটির প্রেসিডেন্ট হিসেবে নির্বাচিত হয়েছেন পাকিস্তান পিপলস পার্টির (পিপিপি) কো-চেয়ারম্যান আসিফ আলি জারদারি।
নির্বাচনে জারদারি ২৫৫ ভোটে জয়ী হয়েছেন। অন্যদিকে তার বিরুদ্ধে প্রেসিডেন্ট পদে লড়েছিলেন পাকিস্তান তেহরিক-ই-ইনসাফ (পিটিআই) সমর্থিত সুন্নি ইত্তেহাদ কাউন্সিলের (এসআইসি) মাহমুদ খান আচাকজাই। গতকালের নির্বাচনে তিনি পেয়েছেন ১১৯ ভোট।
তবে প্রেসিডেন্ট পদে হেরে গিয়েও নির্বাচনি প্রক্রিয়ার প্রশংসা করেছেন আচাকজাই। তাকে যেসব সংসদ সদস্য ভোট দিয়েছেন, তাদের প্রতি কৃতজ্ঞতা প্রকাশ করেছেন তিনি।
এক্সপ্রেস ট্রিবিউন জানিয়েছে, নির্বাচনের পর সংসদ ভবনের বাইরে সাংবাদিকদের দেওয়া সাক্ষাৎকারে আচাকজাই বলেন, 'পাকিস্তানের ইতিহাসে প্রথমবারের মতো ভোট কেনাবেচা হয়নি। নির্বাচন চমৎকার পরিবেশে হয়েছে। আমি আমার প্রার্থিতা সমর্থন করার জন্য পিটিআইয়ের কাছে কৃতজ্ঞ। '
তিনি আরও বলেন, 'এই নির্বাচনে অনন্য কিছু ঘটেছে। আগে সংসদ সদস্যদের পণ্য হিসেবে বিবেচনা করা হতো, কিন্তু এখন একটি পরিবর্তন এসেছে, যা একটি ইতিবাচক উন্নয়ন হিসেবে বিবেচনা করা যেতে পারে। '
পিটিআই সমর্থিত প্রার্থী আরও বলেন, ‘কিছু মানুষ বিশ্বাস করে, পাকিস্তানে সব কিছু কেনাবেচা করা যায়, কিন্তু এখনো এমন কিছু মানুষ আছে, যারা এ ধারণার বিরোধিতা করে। আর তাদের মধ্যে একজন হতে পেরে আমি কৃতজ্ঞ। '
কিছু সংসদ সদস্য তাদের দলীয় নেতাদের নির্দেশের কারণে তাকে ভোট দিতে পারেননি বলেও উল্লেখ করেছেন আচাকজাই। বলেছেন, 'একজন তরুণ সংসদ সদস্যকে সতর্কতা জারি করা সত্ত্বেও তিনি আমাকে ভোট দিয়েছেন। '",61.72527057991267,179.0
20051686,190,বিনোদন,জরিনার হাত কেটে নিলেন সাবেক স্বামী,"ভারতের পশ্চিমবঙ্গ রাজ্যের দক্ষিণ ২৪ পরগনায় এক গৃহবধুর হাত কেটে ফেলার অভিযোগ উঠেছে সাবেক স্বামীর বিরুদ্ধে। রোববার সকালে বাসন্তী থানার শ্রীরামপুর এলাকায় এ ঘটনা ঘটে।
গুরুতর জখম জরিনা মোল্লা (৩০) নামে ওই নারীকে হাসপাতালে ভর্তি করা হয়েছে। ঘটনার পর থেকে অভিযুক্ত স্বামী শাহজাহান মোল্লা পলাতক রয়েছেন।
ভারতীয় গণমাধ্যমের খবরে বলা হয়েছে, আক্রান্ত নারীর বাঁ হাত দেহ থেকে সম্পূর্ণ আলাদা হয়ে গেছে। পায়ের শিরাও কেটে দেওয়া হয়েছে এবং পেটে ছুরি দিয়ে আঘাত করা হয়েছে।
স্থানীয় সূত্রের বরাতে পুলিশ জানায়, দীর্ঘ দিন ধরেই স্বামী-স্ত্রীর মধ্যে অশান্তি ছিল। সপ্তাহখানেক আগে দুজনের মধ্যে তালাক হয়ে যায়। এর পর রোববার সকালে হঠাৎ হামলার শিকার হন জরিনা।
এর আগে ২০২২ সালে কাটোয়ার রেণু স্বামীর হাতে একইভাবে হামলার শিকার হয়েছিরেন। তবে পুরো হাত নয়, রেণুর ডান হাতের কব্জি থেকে কেটে দেওয়া হয়েছিল। পরে রেণুর হাত প্রতিস্থাপন হয়।
সেই সময় পুলিশ জানিয়েছিল, মুর্শিদাবাদের ভরতপুরের তালগ্রামের এক চাচাতো ভাই ও তার দুই সঙ্গীকে নিয়ে রেণুর হাত কাটার পরিকল্পনা করেন স্বামী শের মহম্মদ। একটি স্কুটারে শেরসহ চারজন কেতুগ্রামের কোজলসার বাড়িতে পৌঁছায়। রাত ১০টার দিকে ঘুমন্ত রেণুর মুখ বালিশ দিয়ে চেপে ধরেন শের। পা চেপে ধরেন তার চাচাতো ভাই। বাকি দুজন টিন কাটার কাঁচি দিয়ে রেণুর ডান হাত কাটারির কোপে কব্জি কেটে নেন।
রেণুকে কাটোয়া হাসপাতালে ভর্তি করানোর পর ‘কাটা হাত’ নিয়ে আসার নাম করে লাপাত্তা হয়ে যান শের। পরে অবশ্য তাকে গ্রেফতার করা হয়। বর্তমানে তিনি কারাগারে রয়েছেন।",61.36137306604979,180.0
20051692,196,বিনোদন,ইসরাইলিদের হামলায় অন্তঃসত্ত্বা নারীসহ নিহত ৫,"লেবাননে প্রাণঘাতী হামলা চালিয়েছে ইসরাইল। এতে অন্তঃসত্ত্বা নারীসহ কমপক্ষে পাঁচজন নিহত হয়েছেন। নিহতদের মধ্যে একই পরিবারের সদস্য রয়েছেন চারজন।
এ ছাড়া হামলায় আহত হয়েছেন আরও ৯ জন। খবর আল জাজিরার।
রোববার এক প্রতিবেদনে বলা হয়েছে, দক্ষিণ লেবাননের একটি বাড়িতে ইসরাইল বিমান হামলা চালিয়েছে এবং এতে অন্তত পাঁচজন নিহত ও আরও নয়জন আহত হয়েছেন।লেবাননের সরকারি ন্যাশনাল নিউজ এজেন্সি জানিয়েছে, ‘খিরবেত সেলম এলাকায় একটি বাড়িতে চালানো ওই হামলায় একই পরিবারের চারজন নিহত হয়েছেন। নিহতদের মধ্যে এক দম্পতি ও তাদের দুই সন্তান এবং অন্য একজন ব্যক্তি রয়েছেন। নিহত ওই মা গর্ভবতী ছিলেন।’
বর্বর এই হামলায় বাড়িটি ধ্বংস হয়ে গেছে এবং কাছাকাছি বসবাসকারী কমপক্ষে আরও নয়জন মানুষ আহত হয়েছেন বলেও এতে বলা হয়েছে। মূলত গত বছরের অক্টোবর থেকে ইসরাইল এবং হিজবুল্লাহর মধ্যে সীমান্ত যুদ্ধ ধীরে ধীরে বেড়েছে এবং লেবাননে কয়েক ডজন বেসামরিক লোক নিহত হয়েছেন।
এদিকে ইসরাইলের সঙ্গে লড়াইয়ে লেবাননের ইরান-সমর্থিত শক্তিশালী সশস্ত্রগোষ্ঠী হিজবুল্লাহর আরও ৩ যোদ্ধা নিহত হয়েছেন।
আল জাজিরা জানিয়েছে, গত শুক্রবার ইসরাইলের সঙ্গে যুদ্ধে তিনজন যোদ্ধা মারা যাওয়ার কথা ঘোষণা করার পর হিজবুল্লাহ এখন আরও তিনজন নিহতের কথা নিশ্চিত করেছে, যারা একই পরিবারের সদস্য বলে মনে হচ্ছে।
শক্তিশালী এই সশস্ত্রগোষ্ঠীটি জানিয়েছে, ১৯৯৬ সালে জন্মগ্রহণকারী হাসান জাফর মারজি, ১৯৯৩ সালে জন্মগ্রহণকারী আলী জাফর মারজি এবং ১৯৬৮ সালে জন্মগ্রহণকারী জাফর আলী মারজি ইসরেইলি সেনাবাহিনীর হাতে নিহত হয়েছেন। তারা সবাই দক্ষিণ লেবাননের ব্লিদা শহরের বাসিন্দা ছিলেন।
সর্বশেষ এই প্রাণহানির ঘটনায় ইসরাইলি সামরিক বাহিনীর সঙ্গে আন্তঃসীমান্ত লড়াইয়ে হিজবুল্লাহর সদস্যদের মৃতের সংখ্যা ২৩৯ জনে পৌঁছাল। এছাড়া শনিবার ইসরাইলি বিভিন্ন অবস্থানে নয়টি হামলা চালানোর দাবিও করেছে হিজবুল্লাহ।
উল্লেখ্য, গাজায় ইসরাইলি হামলার প্রতিশোধে গত অক্টোবর থেকেই ইসরাইলে হামলা চালিয়ে আসছে লেবাননের সশস্ত্র গোষ্ঠী হিজবুল্লাহ। ইসরাইলি সামরিক বাহিনীর সাথে আন্তঃসীমান্ত সংঘাতে ইরান-সমর্থিত শক্তিশালী এই গোষ্ঠীটির দুই শতাধিক যোদ্ধা নিহত হয়েছেন।
এছাড়া ইসরাইলি হামলায় লেবাননে প্রায় ৫০ জন বেসামরিক নাগরিকেরও প্রাণহানি ঘটেছে। আর হিজবুল্লাহর হামলায় ইসরাইলের সামরিক বাহিনীর এক ডজনেরও বেশি সদস্য এবং পাঁচ বেসামরিক নিহত হয়েছেন।
কয়েক মাস ধরে চলা এই হামলা-পাল্টা হামলায় ইসরাইল-লেবানন— উভয়ের সীমান্তের গ্রামগুলোর লাখ লাখ বাসিন্দা বাড়িঘর ছেড়ে পালিয়ে গেছেন। ফিলিস্তিনের স্বাধীনতাকামী গোষ্ঠী হামাসের মতো হিজবুল্লাহও ইরানের মিত্র। এই গোষ্ঠীটি বলেছে, গাজা উপত্যকায় ইসরাইলের হামলার প্রতিশোধে ও ফিলিস্তিনিদের প্রতি সমর্থনে ইসরাইলে হামলা চালাচ্ছে তারা।",61.34743207218317,181.0
20173797,280,অন্যান্য,"

কেবলই শাক দিয়ে মাছ ঢাকার প্রয়াস
","এটিই সঠিক, যেখানে এক্সপেকটেশনটা যত বেশি, সেখানে মানুষের এক্সপেকটেশনটাও স্বাভাবিক মাত্রার চেয়ে উপরেই থাকে। সদ্য গঠিত মন্ত্রিসভার অন্যতম সদস্য ডা: সামন্ত লাল সেন দেশের খ্যাতিমান একজন চিকিৎসক। তার কৃতিত্ব অনেক বলেই বিভিন্ন মহলে গ্রহণযোগ্যতা তার বেশি হতে পারে। সে জন্য তার কাছ থেকে মানুষ বাড়তি কিছু চাইতে পারে। ডা: সেনের হাতে এবার সোপর্দ করা দেশের মানুষের স্বাস্থ্য সুরক্ষার এক বিরাট দায়িত্ব। দেশবাসী জানেন, এখানকার মানুষ শুধু ভগ্ন স্বাস্থ্য নিয়ে দিন গুজরান করছে না, দেশের চিকিৎসাব্যবস্থা এতটা ভঙ্গুর অবস্থায় রয়েছে; যা বলার নয়। যেমন নুন আনতে পান্তা ফুরায় এমন অবস্থা। ওষুধের মূল্য, পথ্যের দাম আকাশ ছুঁয়েছে, যা অনেকের সাধ্যের বাইরে। গুণীজনরা বলেন, পথ্যই ওষুধ, ওষুধ পথ্য। এ দুটোরই মারাত্মক টানাপড়েন আছে। তা নিয়ে বহু মর্মবিদারক কাহিনীর কথা শোনা যায়। এই পটভূমিকে বিবেচনায় নিয়েই স্বাস্থ্য মন্ত্রণালয়কে অর্ধ শতাব্দীরও বেশি সময় ধরে চলতে হচ্ছে। এর সর্বাঙ্গে এমন ঘা মলম দেয়া হবে কোথায়! ডা: সেন এখন দেশের এমন স্বাস্থ্য ব্যবস্থার দায়িত্ব নিয়েছেন। ভঙ্গুর বা ভেঙে পড়া চিকিৎসাব্যবস্থাকে সহসা মেরামতের ব্যাপারে পদক্ষেপ নেয়া খুব সহজ নয়। সবাই জানেন, কত ক্ষতবিক্ষত হয়ে আছে স্বাস্থ্য মন্ত্রণালয়। ডা: সেনের পূর্বসূরি তিনিও একজন চিকিৎসক ছিলেন। সেই পূর্বসূরির দায়িত্ব পালন নিয়ে অনেক কুকথা আছে। তিনি নাকি বহু কুপ্রথা অনুসরণ করে বেসুমার কুকাণ্ডের সূচনা করেছিলেন বলে দুর্মুখদের এন্তার অভিযোগ। দুর্মুখদের অভিযোগগুলোর মধ্যে যদি সারবত্তা থেকে থাকে, তাহলে তার সব দুর্বলতার দায়িত্ব কেন তিনি একা বহন করবেন। তিনি তো আর জবরদস্তি করে দায়িত্ব কাঁধে নেননি। তাকে ‘চয়েস’ করা হয়েছে। সেখানে কোনো ব্যত্যয় থাকলে ভিন্ন কথা। যেহেতু বিষয়টি খুবই স্পর্শকাতর। তাই এ নিয়ে আর কথা বলা সময়োচিত হবে না। স্বাস্থ্যই সব সুখের মূল। এখন কথা ঘুরিয়ে বলতে হবে- স্বাস্থ্যই এই জনপদের মানুষের অন্যতম কষ্টের কারণ। এ থেকে পরিত্রাণের পথ কুয়াশাচ্ছন্ন বলে মনে করা হয়। যাই হোক, এই ডা: সেন মাত্র দায়িত্ব নিয়েছেন- তার সব কিছু জানতে হবে, বুঝতে ও গোছাতে সময় লাগবে। তার পরই তার মূল্যায়ন হতে পারে। তাই শেষ কথা বলার সময় সম্মুখে থাকবে। তবে তিনি ছুটছেন।
তবে ডা: সেনের মন্ত্রণালয়টি খুব জটিল। বিশেষ করে অন্যান্য সহযোগী মন্ত্রণালয়ের অনেক ব্যত্যয়ের দায়ভার তার মন্ত্রণালয়ের ওপর এসে পড়ে। যার জন্য প্রস্তুত থাকার সময় থাকে না। সেই ব্যত্যয় নিয়ে পরে কথা বলা যেতে পারে। তবে স্বাস্থ্য মন্ত্রণালয় ও দেশের চিকিৎসাব্যবস্থা যে ভঙ্গুর অবস্থা এসে দাঁড়িয়েছে তা নিয়ে কোনো তর্ক নেই। সে ব্যাপারেই এখানে দু-একটি কথা বলা যেতে পারে। বহুকাল থেকে দেশে শিশুদের খতনার ব্যবস্থাটি করে আসছে অশিক্ষিত কিছু ব্যক্তি। তাদের এ নিয়ে কিছু অভিজ্ঞতা থাকলেও কোনো প্রশিক্ষণ কখনোই ছিল না। তাদের কাজ নিয়ে খুব একটা অভিযোগ কখনোই শোনা যায়নি। কিন্তু হালে দুই শিশুর মৃত্যুর ঘটনা ঘটেছে দু’জন ডিগ্রিধারী চিকিৎসকের হাতে খতনার সময়। এ নিয়ে অনেক প্রশ্ন হতে পারে। যে প্রশ্নই হোক, সব কিছুর কেন্দ্রে থাকবে দেশের চিকিৎসকদের নিয়ে। দোষ হয়তো দু’জনের কিন্তু এখন সেটি সব চিকিৎসককে স্পর্শ করতে পারে, সেটি ব্যাপক আলোচনা হয়েছে। তবে সবাই জানেন, দেশে বহু দক্ষ, যোগ্য ও উচ্চমানের চিকিৎসক রয়েছেন। তাদের অনেকেরই অসাধারণ কৃতিত্বের কথা অনেকেই জানেন। কিন্তু তাদের অনেকেই ভুলও বোঝেন। সেসব স্বনামখ্যাত চিকিৎসক নিজে কর্মদক্ষতা নিয়ে নিজের ডঙ্কা নিজেই বাজাতে পারেন না। অথচ তাদের প্রচার হওয়া দেশের স্বাস্থ্য ব্যবস্থার জন্য প্রয়োজন অনস্বীকার্য। দেশ থেকে বহু লোক বাইরে যাচ্ছেন চিকিৎসার জন্য। এ বাবদ স্রোতের মতো টাকা দেশের বাইরে চলে যায়, যাচ্ছে। আমাদের ভালো মানের চিকিৎসকদের এখন ‘ওভার জব’ করতে হচ্ছে। তারা সবাই হয়তো সে জন্য যথাযথভাবে সময় দিতে পারেন না রোগীর পেছনে। আর এ পরিসংখ্যানও অনেকেই জানেন, দেশের দুই হাজারের বেশি মানুষের জন্য মাত্র একজন চিকিৎসক রয়েছেন। রোগী চিকিৎসকদের এই অসম হার এমন পরিস্থিতি ‘বিভার্স’ করতে না পারলে দিন দিন সঙ্কট আরো বাড়বে। রোগীদের দেশের বাইরে যাওয়ার সংখ্যাও বাড়বে, দেশের অর্থ বাইরে যাওয়ার স্রোত আরো বেগবান হবে। তবে চিকিৎসক বৃদ্ধির জন্য কোনো ‘শর্টকাট’ পথ ধরলে তার পরিণতি হবে ‘নিছক’ খতনা করতে শিশুমৃত্যুর হারসহ অন্য রোগীদের অপচিকিৎসা হতে বাধ্য। ডা: সেন সরেজমিন দেখেছেন, বড় শহরের বাইরে উপজেলায় চিকিৎসকদের কর্মস্থলে খুঁজে পাওয়া যায় না। এটি সত্য, তবে অবশ্যই এটা মুদ্রার একটি পিঠ মাত্র। অপর পিঠে রয়েছে দেশ একজন গ্র্যাজুয়েট চিকিৎসকের উপজেলা পর্যায়ে কাজ করার এবং পরিবার পরিজন নিয়ে থাকার জন্য সেই পরিবেশ কি রচনা করা গেছে? এ প্রশ্ন খুব স্বাভাবিক প্রাসঙ্গিক এবং বিবেচনার দাবি রাখে, সন্দেহ নেই। অবশ্যই একটি উপায় বের করতেই হবে। কেননা, প্রতিটি নাগরিকের চিকিৎসা পাওয়ার অধিকার রয়েছে। তাই গ্র্যাজুয়েট চিকিৎসকদের নিয়ে বাস্তবভিত্তিক ভাবনা মাথায় নিতে হবে জরুরিভাবে। সবার চিকিৎসা পাওয়ার অধিকারকে অবশ্যই বিবেচনায় রাখতে হবে। এখানে একটি কথা মনে রাখতে হবে, গ্রামের যে সন্তান সাধারণ গ্র্যাজুয়েট হয়ে শহরে ছোটে, সেখানে শহরের চিকিৎসাশাস্ত্রের গ্র্যাজুয়েট কি খুব সহজেই শহর থেকে দূরে যেতে চাইবেন।
সবাই জানেন অনেক উটকো ঝামেলায় প্রতিনিয়ত পড়তে হয় স্বাস্থ্য মন্ত্রণালয়কে। যেমন সবাই জেনেছে দেশের মানুষের গড় আয়ু কমেছে সাত বছর। কিন্তু কেন? এ জন্য কি স্বাস্থ্য মন্ত্রণালয় দায়ী? দেশের ভয়াবহ বায়ুদূষণ, পরিবেশ দূষণ, শব্দদূষণ, নদীর পানি দূষিত হয়েছে, হচ্ছে। অগভীর নলকূপের পানিতে আর্সেনিক আসে। এসব কারণে প্রতিদিন শত শত মানুষ মারাত্মক সব রোগ নিয়ে চিকিৎসার জন্য চিকিৎসকের কাছে ও হাসপাতালে যাচ্ছে। সেখানে এমন রোগীর সুচিকিৎসা দেয়া খুব কঠিন হয়ে উঠেছে লোকবলের অভাবে। এসব স্বাস্থ্য সমস্যার দায় কি একা স্বাস্থ্য মন্ত্রণালয়ের। কেউ আর অন্য সংশ্লিষ্টদের চিহ্নিত করছে না কেন। সেই সংশ্লিষ্ট সব মন্ত্রণালয় দিব্যি দিবানিদ্রায় নিমগ্ন। কারো চলন বলনে কোনো উদ্বেগ উৎকণ্ঠা নেই। আর একটি বিষয়, সুচিকিৎসার জন্য সরকার কতটুকু অর্থ দিচ্ছে স্বাস্থ্য দফতরকে। তার হিসাব কষলে দিশাহারা হতে হবে। সবাই জানেন দেশের টাকা পাচার হচ্ছে, ব্যাংক লোপাট হচ্ছে, হাজার হাজার কোটি টাকা মাত্র গুটিকতক ঋণখেলাপিদের পেটে। এ নিয়ে কোনো কথা হয় না। কিন্তু মুমূর্ষু রোগীর চিকিৎসার কোনো অর্থ নেই সেটা কারো মাথা ব্যথা আছে কি? এত গভীর বেদনার বিষয় কিন্তু তার সুরাহা করবে কে? সবাই এই সমস্যা এর ঘাড়ে ওর ঘাড়ে ফেলেই নিস্তার পেতে চান। অথচ কেউই ভাবেন না জনগণ কিভাবে নিস্তার পাবে। তাদের যন্ত্রণা লাঘব করবে কে! প্রতিটি দেশ তার জনগণের অন্তত পাঁচটি মৌলিক চাহিদা পূরণে গলদঘর্ম। আর এখন সবাই গলদঘর্ম, কিভাবে তার একান্ত চাহিদা পূরণ হবে। এটিই এ দেশে দুর্ভাগ্য। বেইলি রোডের আগুনে পুড়ে বহু লোক মরেছেন এবং আগেও এমন দুর্ঘটনায় বহুজন মারা গেছেন। স্বাস্থ্য ঝুঁকিতে পড়েছেন। এ জন্য দায়ী কে? এই ঝুঁকির জন্য কি পূর্ত মন্ত্রণালয়সহ বহু সংস্থাই দায়ী নয় কি! অথচ যারা এসব কারণে স্বাস্থ্যঝুঁকি নিয়ে হাসপাতালে যান, সেখানে সামান্য ব্যত্যয় ঘটলেই তা নিয়ে তুলকালাম কাণ্ড হয়। আসলে এসব কাণ্ড হচ্ছে শাক দিয়ে মাছ ঢাকার প্রয়াস। আসলে দেশের গোটা ব্যবস্থা এখন শাক দিয়ে মাছ ঢাকা পর্যায়ে। আবার সেই কথায় ফিরতে চাই- দেহজুড়ে ঘা, মলম দেবেন কোথায়। তার পরও তো মলমটা দিতেই হবে। মলমটা সবার হাতের কাছে থাকতে হবে। কিন্তু তার জোগান দেবে কে! হেলাফেলা করে অনেক বেলা গেছে। সেই সাথে মানুষের কষ্টের সীমাও এখন দিগন্ত ছুঁতে চলেছে। ndigantababar@gmail.com
 
 
 
 
",60.99007426582807,182.0
20181016,382,অন্যান্য,"

কেবলই শাক দিয়ে মাছ ঢাকার প্রয়াস
","এটিই সঠিক, যেখানে এক্সপেকটেশনটা যত বেশি, সেখানে মানুষের এক্সপেকটেশনটাও স্বাভাবিক মাত্রার চেয়ে উপরেই থাকে। সদ্য গঠিত মন্ত্রিসভার অন্যতম সদস্য ডা: সামন্ত লাল সেন দেশের খ্যাতিমান একজন চিকিৎসক। তার কৃতিত্ব অনেক বলেই বিভিন্ন মহলে গ্রহণযোগ্যতা তার বেশি হতে পারে। সে জন্য তার কাছ থেকে মানুষ বাড়তি কিছু চাইতে পারে। ডা: সেনের হাতে এবার সোপর্দ করা দেশের মানুষের স্বাস্থ্য সুরক্ষার এক বিরাট দায়িত্ব। দেশবাসী জানেন, এখানকার মানুষ শুধু ভগ্ন স্বাস্থ্য নিয়ে দিন গুজরান করছে না, দেশের চিকিৎসাব্যবস্থা এতটা ভঙ্গুর অবস্থায় রয়েছে; যা বলার নয়। যেমন নুন আনতে পান্তা ফুরায় এমন অবস্থা। ওষুধের মূল্য, পথ্যের দাম আকাশ ছুঁয়েছে, যা অনেকের সাধ্যের বাইরে। গুণীজনরা বলেন, পথ্যই ওষুধ, ওষুধ পথ্য। এ দুটোরই মারাত্মক টানাপড়েন আছে। তা নিয়ে বহু মর্মবিদারক কাহিনীর কথা শোনা যায়। এই পটভূমিকে বিবেচনায় নিয়েই স্বাস্থ্য মন্ত্রণালয়কে অর্ধ শতাব্দীরও বেশি সময় ধরে চলতে হচ্ছে। এর সর্বাঙ্গে এমন ঘা মলম দেয়া হবে কোথায়! ডা: সেন এখন দেশের এমন স্বাস্থ্য ব্যবস্থার দায়িত্ব নিয়েছেন।
ভঙ্গুর বা ভেঙে পড়া চিকিৎসাব্যবস্থাকে সহসা মেরামতের ব্যাপারে পদক্ষেপ নেয়া খুব সহজ নয়। সবাই জানেন, কত ক্ষতবিক্ষত হয়ে আছে স্বাস্থ্য মন্ত্রণালয়। ডা: সেনের পূর্বসূরি তিনিও একজন চিকিৎসক ছিলেন। সেই পূর্বসূরির দায়িত্ব পালন নিয়ে অনেক কুকথা আছে। তিনি নাকি বহু কুপ্রথা অনুসরণ করে বেসুমার কুকাণ্ডের সূচনা করেছিলেন বলে দুর্মুখদের এন্তার অভিযোগ। দুর্মুখদের অভিযোগগুলোর মধ্যে যদি সারবত্তা থেকে থাকে, তাহলে তার সব দুর্বলতার দায়িত্ব কেন তিনি একা বহন করবেন। তিনি তো আর জবরদস্তি করে দায়িত্ব কাঁধে নেননি। তাকে ‘চয়েস’ করা হয়েছে। সেখানে কোনো ব্যত্যয় থাকলে ভিন্ন কথা। যেহেতু বিষয়টি খুবই স্পর্শকাতর। তাই এ নিয়ে আর কথা বলা সময়োচিত হবে না। স্বাস্থ্যই সব সুখের মূল। এখন কথা ঘুরিয়ে বলতে হবে- স্বাস্থ্যই এই জনপদের মানুষের অন্যতম কষ্টের কারণ। এ থেকে পরিত্রাণের পথ কুয়াশাচ্ছন্ন বলে মনে করা হয়। যাই হোক, এই ডা: সেন মাত্র দায়িত্ব নিয়েছেন- তার সব কিছু জানতে হবে, বুঝতে ও গোছাতে সময় লাগবে। তার পরই তার মূল্যায়ন হতে পারে। তাই শেষ কথা বলার সময় সম্মুখে থাকবে। তবে তিনি ছুটছেন।
তবে ডা: সেনের মন্ত্রণালয়টি খুব জটিল। বিশেষ করে অন্যান্য সহযোগী মন্ত্রণালয়ের অনেক ব্যত্যয়ের দায়ভার তার মন্ত্রণালয়ের ওপর এসে পড়ে। যার জন্য প্রস্তুত থাকার সময় থাকে না। সেই ব্যত্যয় নিয়ে পরে কথা বলা যেতে পারে। তবে স্বাস্থ্য মন্ত্রণালয় ও দেশের চিকিৎসাব্যবস্থা যে ভঙ্গুর অবস্থা এসে দাঁড়িয়েছে তা নিয়ে কোনো তর্ক নেই। সে ব্যাপারেই এখানে দু-একটি কথা বলা যেতে পারে। বহুকাল থেকে দেশে শিশুদের খতনার ব্যবস্থাটি করে আসছে অশিক্ষিত কিছু ব্যক্তি। তাদের এ নিয়ে কিছু অভিজ্ঞতা থাকলেও কোনো প্রশিক্ষণ কখনোই ছিল না। তাদের কাজ নিয়ে খুব একটা অভিযোগ কখনোই শোনা যায়নি। কিন্তু হালে দুই শিশুর মৃত্যুর ঘটনা ঘটেছে দু’জন ডিগ্রিধারী চিকিৎসকের হাতে খতনার সময়। এ নিয়ে অনেক প্রশ্ন হতে পারে। যে প্রশ্নই হোক, সব কিছুর কেন্দ্রে থাকবে দেশের চিকিৎসকদের নিয়ে। দোষ হয়তো দু’জনের কিন্তু এখন সেটি সব চিকিৎসককে স্পর্শ করতে পারে, সেটি ব্যাপক আলোচনা হয়েছে। তবে সবাই জানেন, দেশে বহু দক্ষ, যোগ্য ও উচ্চমানের চিকিৎসক রয়েছেন। তাদের অনেকেরই অসাধারণ কৃতিত্বের কথা অনেকেই জানেন। কিন্তু তাদের অনেকেই ভুলও বোঝেন।
সেসব স্বনামখ্যাত চিকিৎসক নিজে কর্মদক্ষতা নিয়ে নিজের ডঙ্কা নিজেই বাজাতে পারেন না। অথচ তাদের প্রচার হওয়া দেশের স্বাস্থ্য ব্যবস্থার জন্য প্রয়োজন অনস্বীকার্য। দেশ থেকে বহু লোক বাইরে যাচ্ছেন চিকিৎসার জন্য। এ বাবদ স্রোতের মতো টাকা দেশের বাইরে চলে যায়, যাচ্ছে। আমাদের ভালো মানের চিকিৎসকদের এখন ‘ওভার জব’ করতে হচ্ছে। তারা সবাই হয়তো সে জন্য যথাযথভাবে সময় দিতে পারেন না রোগীর পেছনে। আর এ পরিসংখ্যানও অনেকেই জানেন, দেশের দুই হাজারের বেশি মানুষের জন্য মাত্র একজন চিকিৎসক রয়েছেন। রোগী চিকিৎসকদের এই অসম হার এমন পরিস্থিতি ‘বিভার্স’ করতে না পারলে দিন দিন সঙ্কট আরো বাড়বে। রোগীদের দেশের বাইরে যাওয়ার সংখ্যাও বাড়বে, দেশের অর্থ বাইরে যাওয়ার স্রোত আরো বেগবান হবে। তবে চিকিৎসক বৃদ্ধির জন্য কোনো ‘শর্টকাট’ পথ ধরলে তার পরিণতি হবে ‘নিছক’ খতনা করতে শিশুমৃত্যুর হারসহ অন্য রোগীদের অপচিকিৎসা হতে বাধ্য।
ডা: সেন সরেজমিন দেখেছেন, বড় শহরের বাইরে উপজেলায় চিকিৎসকদের কর্মস্থলে খুঁজে পাওয়া যায় না। এটি সত্য, তবে অবশ্যই এটা মুদ্রার একটি পিঠ মাত্র। অপর পিঠে রয়েছে দেশ একজন গ্র্যাজুয়েট চিকিৎসকের উপজেলা পর্যায়ে কাজ করার এবং পরিবার পরিজন নিয়ে থাকার জন্য সেই পরিবেশ কি রচনা করা গেছে? এ প্রশ্ন খুব স্বাভাবিক প্রাসঙ্গিক এবং বিবেচনার দাবি রাখে, সন্দেহ নেই। অবশ্যই একটি উপায় বের করতেই হবে। কেননা, প্রতিটি নাগরিকের চিকিৎসা পাওয়ার অধিকার রয়েছে। তাই গ্র্যাজুয়েট চিকিৎসকদের নিয়ে বাস্তবভিত্তিক ভাবনা মাথায় নিতে হবে জরুরিভাবে। সবার চিকিৎসা পাওয়ার অধিকারকে অবশ্যই বিবেচনায় রাখতে হবে। এখানে একটি কথা মনে রাখতে হবে, গ্রামের যে সন্তান সাধারণ গ্র্যাজুয়েট হয়ে শহরে ছোটে, সেখানে শহরের চিকিৎসাশাস্ত্রের গ্র্যাজুয়েট কি খুব সহজেই শহর থেকে দূরে যেতে চাইবেন।
সবাই জানেন অনেক উটকো ঝামেলায় প্রতিনিয়ত পড়তে হয় স্বাস্থ্য মন্ত্রণালয়কে। যেমন সবাই জেনেছে দেশের মানুষের গড় আয়ু কমেছে সাত বছর। কিন্তু কেন? এ জন্য কি স্বাস্থ্য মন্ত্রণালয় দায়ী? দেশের ভয়াবহ বায়ুদূষণ, পরিবেশ দূষণ, শব্দদূষণ, নদীর পানি দূষিত হয়েছে, হচ্ছে। অগভীর নলকূপের পানিতে আর্সেনিক আসে। এসব কারণে প্রতিদিন শত শত মানুষ মারাত্মক সব রোগ নিয়ে চিকিৎসার জন্য চিকিৎসকের কাছে ও হাসপাতালে যাচ্ছে। সেখানে এমন রোগীর সুচিকিৎসা দেয়া খুব কঠিন হয়ে উঠেছে লোকবলের অভাবে। এসব স্বাস্থ্য সমস্যার দায় কি একা স্বাস্থ্য মন্ত্রণালয়ের। কেউ আর অন্য সংশ্লিষ্টদের চিহ্নিত করছে না কেন। সেই সংশ্লিষ্ট সব মন্ত্রণালয় দিব্যি দিবানিদ্রায় নিমগ্ন। কারো চলন বলনে কোনো উদ্বেগ উৎকণ্ঠা নেই। আর একটি বিষয়, সুচিকিৎসার জন্য সরকার কতটুকু অর্থ দিচ্ছে স্বাস্থ্য দফতরকে। তার হিসাব কষলে দিশাহারা হতে হবে। সবাই জানেন দেশের টাকা পাচার হচ্ছে, ব্যাংক লোপাট হচ্ছে, হাজার হাজার কোটি টাকা মাত্র গুটিকতক ঋণখেলাপিদের পেটে। এ নিয়ে কোনো কথা হয় না। কিন্তু মুমূর্ষু রোগীর চিকিৎসার কোনো অর্থ নেই সেটা কারো মাথা ব্যথা আছে কি? এত গভীর বেদনার বিষয় কিন্তু তার সুরাহা করবে কে? সবাই এই সমস্যা এর ঘাড়ে ওর ঘাড়ে ফেলেই নিস্তার পেতে চান। অথচ কেউই ভাবেন না জনগণ কিভাবে নিস্তার পাবে। তাদের যন্ত্রণা লাঘব করবে কে! প্রতিটি দেশ তার জনগণের অন্তত পাঁচটি মৌলিক চাহিদা পূরণে গলদঘর্ম। আর এখন সবাই গলদঘর্ম, কিভাবে তার একান্ত চাহিদা পূরণ হবে। এটিই এ দেশে দুর্ভাগ্য।
বেইলি রোডের আগুনে পুড়ে বহু লোক মরেছেন এবং আগেও এমন দুর্ঘটনায় বহুজন মারা গেছেন। স্বাস্থ্য ঝুঁকিতে পড়েছেন। এ জন্য দায়ী কে? এই ঝুঁকির জন্য কি পূর্ত মন্ত্রণালয়সহ বহু সংস্থাই দায়ী নয় কি! অথচ যারা এসব কারণে স্বাস্থ্যঝুঁকি নিয়ে হাসপাতালে যান, সেখানে সামান্য ব্যত্যয় ঘটলেই তা নিয়ে তুলকালাম কাণ্ড হয়। আসলে এসব কাণ্ড হচ্ছে শাক দিয়ে মাছ ঢাকার প্রয়াস। আসলে দেশের গোটা ব্যবস্থা এখন শাক দিয়ে মাছ ঢাকা পর্যায়ে। আবার সেই কথায় ফিরতে চাই- দেহজুড়ে ঘা, মলম দেবেন কোথায়। তার পরও তো মলমটা দিতেই হবে। মলমটা সবার হাতের কাছে থাকতে হবে। কিন্তু তার জোগান দেবে কে! হেলাফেলা করে অনেক বেলা গেছে। সেই সাথে মানুষের কষ্টের সীমাও এখন দিগন্ত ছুঁতে চলেছে।
ndigantababar@gmail.com
",60.99007426582807,182.0
20046689,106,খেলাধুলা,শিরোপা লড়াইয়ে বাংলাদেশ ভারত মুখোমুখি আজ,"সাফের আরও একটি বয়সভিত্তিক আসরে শিরোপার লড়াইয়ে নামছে বাংলাদেশের কিশোরীরা
সাফের আরও একটি বয়সভিত্তিক আসরে শিরোপার লড়াইয়ে নামছে বাংলাদেশের কিশোরীরা। সাফ অনূর্ধ্ব-১৬ মেয়েদের ফুটবলের ফাইনালে আজ সুরভী আকন্দরা লড়বে ভারতের বিপক্ষে। বেলা সোয়া ৩টায় কাঠমান্ডুর আনফা কমপ্লেক্সে শুরু হবে ফাইনাল দ্বৈরথ। সাফের বয়সভিত্তিক আসরের ফাইনাল মানেই যেন বাংলাদেশ ও ভারত। দক্ষিণ এশিয়ায় মেয়েদের ফুটবলে দুই পরাশক্তির লড়াই দেখার জন্য উদগ্রীব ফুটবলামোদীরাও। যদিও গ্রুপ পর্বের পারফরমেন্সের নিরিখে ফাইনাল দ্বৈরথে এগিয়ে বাংলাদেশই। ফাইনালের আগ পর্যন্ত সবচেয়ে বেশি গোল দেওয়া দল ভারত; ১৮টি। বাংলাদেশ ১১ গোল দিয়ে হজম করেছে মাত্র একটি। বাফুফের মাধ্যমে পাঠানো ভিডিও বার্তায় বাংলাদেশের হেড কোচ সাইফুল বারী টিটু স্বস্তি প্রকাশ করে এ পর্বে সবচেয়ে কম গোল খাওয়া নিয়ে বলেন, ‘আমরা মাত্র একটা গোল হজম করেছি। আগের দুই ম্যাচে ছয়টি (পাঁচটি) আর লীগ পর্বের শেষ ম্যাচে ছয়টি মিলিয়ে ১২টি (১১টি) গোল করেছি।’ সবশেষ বয়সভিত্তিক প্রতিযোগিতার (অনূর্ধ্ব-১৯ সাফ নারী চ্যাম্পিয়নশিপ) ফাইনালেও মুখোমুখি হয়েছিল এই দুই দল।বিজ্ঞাপনবিতর্ক ও অনেক নাটকীয়তার পর যৌথ চ্যাম্পিয়ন ঘোষণা করা হয়েছিল উভয় দলকে। আবারও তারা মুখোমুখি শ্রেষ্ঠত্বের লড়াইয়ে। এ মুহূর্তে দলকে উজ্জীবিত করাই মূল কাজ জানিয়ে টিটু বলেন, ‘এই মেয়েদের বয়স যত বাড়বে, ততই ওরা বিষয়গুলো (কৌশলগত) বুঝে উঠবে। ছোট ছোট পাসে কিভাবে খেলতে হয়? যদি বল বাড়ালে হারিয়ে ফেলি- ওদের মনে এখনও এই ভয়টা আছে। আমার মনে হয়, ভুটান আমাদের খেলার জন্য যতটা জায়গা দিয়েছে, ভারত অতটা দিবে না। সেক্ষেত্রে আরও কুইক পাসিং খেলতে হবে; প্রয়োজনে লম্বা পাস দিতে হবে। আমরা বিল্ড-আপ গেম খেলতে পারব কিনা জানি না; কেননা, ভারত ভালো প্রেস করে খেলে।’ গ্রুপ পর্বে বাংলাদেশ নেপালকে ২-০, ভারতকে ৩-১ এবং ভুটানকে ৬-০ গোলে হারিয়েছে। অন্যদিকে ভারত হারিয়েছে নেপাল ও ভুটানকে। আর হেরেছে লাল সবুজের মেয়েদের কাছে। তাই শিরোপা লড়াইয়ে স্পষ্ট ফেভারিট অর্পিতা বিশ্বাস বাহিনী। সব কিছু ছাপিয়ে লড়াইটা হয়ে উঠতে পারে বাংলাদেশের অন্যতম সেরা ফরোয়ার্ড সুরভী আকন্দ এবং ভারতের আনুষ্কা কুমারী ও পার্ল ফার্নান্দেজের মধ্যে। কারণ ময়দানী লড়াইয়ে সুরভী পাঁচ গোল করে সবার ওপরে। তার পেছনেই রয়েছেন আনুষ্কা ও পার্ল।",60.967310076779476,184.0
20181443,436,খেলাধুলা,"

টাইব্রেকারে ভারতকে হারিয়ে চ্যাম্পিয়ন বাংলাদেশ
","আবারো চ্যাম্পিয়ন বাংলাদেশ। ভারতকে হতাশায় ডুবিয়ে আরো একবার শিরোপা উল্লাস বাংলার বাঘিনীদের। এবার অনুর্ধ্ব ১৯ নারী সাফের শিরোপা দখলে নিল টাইগ্রীসরা, গোলকিপার ইয়ারজানের অবিস্মরণীয় নৈপুণ্যে প্রথমবারের মতো এই প্রতিযোগিতার শিরোপা জিতল তারা।
রোববার নেপালের ললিতপুরে সাফ অনূর্ধ্ব-১৬ নারী চ্যাম্পিয়নশিপের ফাইনালে মুখোমুখি হয় বাংলাদেশ ও ভারত। নির্ধারিত সময়ের খেলা ১-১ গোলে ড্র হলে ম্যাচ গড়ায় টাইব্রেকারে। যেখানে গোলরক্ষক ইয়ারজানে ভর করে ভারতকে ৩-২ ব্যবধানে হারিয়ে শিরোপা জিতে নেয় সাইফুল বারী টিটুর শিষ্যরা।অপ্রতিরোধ্য অগ্রযাত্রায় বাংলাদেশের নারী ফুটবল। একের পর এক হিরন্ময় পালক যুক্ত হচ্ছে সাফল্যের মুকুটে। যার সর্বশেষ সংযোজন এই শিরোপা। পুরো আসর জুড়ে দাপুটে ফুটবল খেলা টইগ্রীসরা আসরের অপরাজিত চ্যাম্পিয়ন। 
তবে শুরুটা ভালো ছিল না বাংলাদেশের। ম্যাচ শুরুর চতুর্থ মিনিটেই পিছিয়ে পড়ে সৌরভীরা। বাংলাদেশের জালে বল জড়ান আনুশকা কুমারী। তবে পিছিয়ে পড়ে সমতায় ফিরতে মরিয়া হয়ে ওঠে টিটুর শিষ্যরা। কিন্তু ছন্দ খুঁজে পাচ্ছিল না। যদিও ৪৩তম মিনিটে কর্ণার থেকে গোলের সুযোগও তৈরি হয়, কিন্তু ভারতকে সে যাত্রায় রক্ষা করেন গোলরক্ষক মুন্নি। 
এরপর দু'দলেরই চলতে থাকে আক্রমণ-পাল্টা আক্রমণ। তবে কেউই তেমন সুযোগ তৈরি করতে পারছিল না। তবে অবশেষে ৭১তম মিনিটে এসে গেরো খুলে বাংলাদেশ। দেখে গোলের মুখ। কর্ণার থেকে পূজার ক্রস ডি-বক্সে পেয়ে পা বাড়িয়ে দিয়ে জালে জড়ান মরিয়ম বিনতে হান্না। ম্যাচে ফেরে ১-১ সমতা।
বাকি সময়ে কোনো দল আর গোল করতে না পারলে শিরোপা নির্ধারণে ম্যাচ গড়ায় টাইব্রেকারে। সেখানে বাজিমাত করেন বাংলাদেশী গোলরক্ষক ইয়ারজান বেগম। ভারতের মেয়েদের তিনটি শট ঠেকিয়ে তিনি দলকে এনে দেন কাঙ্ক্ষিত শিরোপা।
এখানেও অবশ্য শুরুতে ধাক্কা খায় বাংলাদেশ। প্রথম শট জালে জড়াতে ব্যর্থ হন সুরভী। তবে শভেতা রানী টাইব্রেকারে ১-০ তে এগিয়ে দেয় ভারতকে। যদিও বাংলাদেশের পক্ষে দ্বিতীয় শটে গোল করে মরিয়াম। আর ভারতের দ্বিতীয় শটটি মিস করে আলিনা। তাকে হতাশ করেন ইয়ারজান।
বাংলাদেশের তৃতীয় শটটিতে গোল করে থুইনুই মারমা। ভারতের বনিফিলিয়ার করেন মিস। তবে চতুর্থ শটে গোল করতে পারেননি আলপি। ভারতকে সমতায় ফেরান অনিতা রঘু রামন। কিন্তু সাথী মানদা পঞ্চম শটে গোল করলে ফের এগিয়ে যায় বাংলাদেশ। আর ইয়ারজান ভারতের দেবযানীর শেষ শটটি ঠেকিয়ে দিতেই গড়ে ফেলে ইতিহাস। 
এদিন চ্যাম্পিয়ন শিরোপার সাথে আরো দু'টি পুরস্কারও দখলে নেয় বাংলাদেশের মেয়েরা। আসরে সর্বোচ্চ ৫ গোল করে মোস্ট ভ্যালুয়েবল খেলোয়াড়ের পুরস্কার জেতেন সৌরবী আকন্দ প্রীতি। আসরসেরা গোলরক্ষক নির্বাচিত হন ইয়ারজান।
",60.930423591530165,185.0
20046649,66,খেলাধুলা,ভারতকে হারিয়ে শিরোপা জিতলো বাংলাদেশ,"ভারতকে হারিয়ে সাফ অনূর্ধ্ব-১৬ নারী চ্যাম্পিয়নশিপের শিরোপা জিতেছে বাংলাদেশ। নির্ধারিত সময়ে খেলা ১-১ গোলে সমতায় থাকার পর টাইব্রেকারে ৩-২ গোলে জিতে চ্যাম্পিয়ন হয় বাংলাদেশের মেয়েরা।
নেপালের কাঠমুণ্ডুতে আজ ম্যাচের পঞ্চম মিনিটেই আনুশকা কুমারীর গোলে এগিয়ে যায় ভারত। শুরুতেই গোল খেয়ে ছন্দ হারিয়ে ফেলে বাংলাদেশ অনূর্ধ্ব–১৬ দলের মেয়েরা। স্বাভাবিক খেলাটা খেলতে পারছিলো না সুরভী আকন্দ, থুইনুই মারমারা। এই সুযোগে প্রেসিং ফুটবল খেলে দাপট দেখায় ভারতের মেয়েরা।
তবে বিরতির পর নিজেদের গুছিয়ে নেয় বাংলাদেশ। ম্যাচের ৭১তম মিনিটে সমতায় ফেরে সুরভীরা। দারুণ এক গোল করে মোমিতা। এরপর খেলা গড়ায় টাইব্রেকারে।
টাইব্রেকারে বাংলাদেশের গোলরক্ষক ইয়ারজান বেগম ভারতের আলিনা, বনিফিলিয়া ও দেবযানীর শট ঠেকিয়ে দেয়। শেষ পর্যন্ত ৩-২ গোলে জিতে চ্যাম্পিয়ন হয় বাংলাদেশের মেয়েরা।",60.66936712043027,186.0
20180800,355,অন্যান্য,"

 মস্কোয় সন্ত্রাসী হামলার বিষয়ে ফের যুক্তরাষ্ট্রের সতর্কবার্তা
","মস্কোয় ‘উগ্রপন্থীদের’ আসন্ন হামলার পরিকল্পনা রয়েছে বলে সতর্ক করেছে রাশিয়ায় অবিস্থত মার্কিন দূতাবাস। শুক্রবার দূতাবাসের ওয়েবসাইটে এই তথ্য প্রকাশ করা হয়েছে। শুক্রবার একটি উপাসনালয়ে কথিত ইসলামিক স্টেটের একটি গোষ্ঠীর পরিকল্পিত গোলাগুলি ব্যর্থ করার দাবি জানিয়েছে রুশ নিরাপত্তা পরিষেবাগুলো। এর কয়েক ঘণ্টা পরই এই সতর্কবার্তাটি এলো। দূতাবাসটি বারবার সব মার্কিন নাগরিককে অবিলম্বে রাশিয়া ছেড়ে চলে যাওয়ার আহ্বান জানিয়ে আসছে। রয়টার্স।এর আগে বৃহস্পতিবারও চরমপন্থীরা মার্কিন নাগরিকদের ওপর একটি হামলার পরিকল্পনা করছে বলে সতর্ক করেছিল মার্কিন দূতাবাস। ওই দিন দূতাবাসের ওয়েবসাইটে বলা হয়, মার্কিন নাগরিকদের ভিড় এড়িয়ে চলা এবং তাদের চার পাশের বিষয়ে সচেতন হওয়া উচিত। তবে হুমকির প্রকৃতি সম্পর্কে বিস্তারিত কোনো তথ্য জানানো হয়নি।ওয়েবসাইটে আরো বলা হয়, ‘মস্কোতে কনসার্ট-সহ বড় ধরনের জনসমাবেশকে লক্ষ্যবস্তু করে চরমপন্থীদের হামলার পরিকল্পনার বিষয়ের প্রতিবেদনগুলো পর্যবেক্ষণ করছে দূতাবাস। মার্কিন নাগরিকদের পরবর্তী ৪৮ ঘণ্টার মধ্যে বড় ধরনের জনসমাবেশ এড়িয়ে চলার পরামর্শ দেয়া উচিত।’
 
",59.64403755947887,187.0
20046674,91,বিনোদন,মিস ওয়ার্ল্ড হলেন ক্রিস্টিনা পিসকোভা,"‘মিস ওয়ার্ল্ড ২০২৪’ হয়েছেন চেক প্রজাতন্ত্রের সুন্দরী ক্রিস্টিনা পিসকোভা
‘মিস ওয়ার্ল্ড ২০২৪’ হয়েছেন চেক প্রজাতন্ত্রের সুন্দরী ক্রিস্টিনা পিসকোভা। শনিবার (৯ মার্চ) সন্ধ্যা সাড়ে ৭টায় মুম্বাইয়ের জিও ওয়ার্ল্ড কনভেনশন সেন্টারে শুরু হয় মিস ওয়ার্ল্ডের ৭১ তম আসরের গ্র্যান্ড ফিনালে। এতে বিজয়ের মুকুট উঠে ক্রিস্টিনার মাথায়। প্রথম রানার আপ নির্বাচিত হয়েছেন লেবাননের ইয়াসমিন। মিস ওয়ার্ল্ডের অফিশিয়াল ইনস্টাগ্রাম পোস্টে এসব তথ্য জানানো হয়েছে। সিএনএন জানিয়েছে, ২৩ বছর বয়সী ক্রিস্টিনা পিসকোভা একজন মডেল। পড়াশোনা করছেন আইন বিষয়ে।এবারের আসরে ভারত ও বাংলাদেশের প্রতিনিধিত্ব করেন যথাক্রমে সিনি শেঠি, নীলা।১৯৯৬ সালে ভারতের বেঙ্গালুরুতে সর্বশেষ বসেছিল এই আসর। তারপর কেটে গেছে ২৮ বছর। কিন্তু ভারতে আর এই পেজেন্ট অনুষ্ঠিত হয়নি। প্রায় তিন দশক পর ভারতে অনুষ্ঠিত হলো নারীদের আন্তর্জাতিক সৌন্দর্য প্রতিযোগিতা ‘মিস ওয়ার্ল্ড’গ্র্যান্ড ফিনালে সঞ্চালনা করেন বলিউড নির্মাতা করন জোহর।বিজ্ঞাপনপ্রায় ১৮ বছর পর মিস ওয়ার্ল্ডের মঞ্চে দেখা গেলো তাকে। সর্বশেষ ২০০৬ সালে মিস ওয়ার্ল্ডের জুরি সদস্য হয়েছিলেন করন জোহর।",59.19301394582709,188.0
20051800,249,খেলাধুলা,ভারতকে হারিয়ে চ্যাম্পিয়ন বাংলাদেশ,"শ্বাসরুদ্ধকর টাইব্রেকারে ভারতকে হারিয়ে চ্যাম্পিয়ন বাংলাদেশঅনূর্ধ্ব-১৬ নারী ফুটবল দল।
রোববারনেপালের কাঠমান্ডুর আনফা কমপ্লেক্সে ফাইনালে ভারতকে টাইব্রেকারে ৩-২ গোলে হারায় বাংলাদেশ। নির্ধারিত সময়ের খেলা ১-১ সমতায় শেষ হয়।
টারইব্রেকারে বাংলাদেশের গোলরক্ষক ইয়ারজান বেগম ভারতের তিনটি শট ঠেকিয়ে দিলেজয়ের উল্লাসে মাতেলাল সবুজের দল।
প্রথমার্ধে ভারত ১-০ গোলে এগিয়ে ছিল। ৭০ মিনিটে বাংলাদেশের মরিয়ম বিনতে আন্না গোল করে খেলায়সমতা ফেরান। কোনো দল আর গোল করতে না পারায় নির্ধারিত সময়ের খেলা শেষ হয় ১-১ এ।
নির্ধারিত সময়ের খেলা ১-১ থাকায় খেলা গড়ায় টাইব্রেকারে। শ্বাসরুদ্ধকর টাইব্রেকারে বাংলাদেশ ৩-২ গোলে জিতে চ্যাম্পিয়ন হয়।",58.91919542179303,189.0
20051801,250,খেলাধুলা,বিজেপির হয়ে নির্বাচন করতে পারেন শামি,"ক্রিকেট মাঠ থেকে অবসরের আগেই রাজনীতির মাঠে নেমে পড়তে পারেন মোহাম্মদ শামি। গুঞ্জন রটেছে আসন্ন লোকসভা নির্বাচনে ক্ষমতাসীন বিজেপির হয়ে নির্বাচন করতে পারেন ভারতীয় এই তারকা পেসার।
এমনকি কোন আসন থেকে তিনি নির্বাচনে অংশ নেবেন সেটা নিয়েও শুরু হয়েছে জল্পনা-কল্পনা। শামির নির্বাচনী কেন্দ্র হতে পারে পশ্চিমবঙ্গের বসিরহাট। যদিও তিনি নাকি উত্তরপ্রদেশের কোনো আসন থেকে নির্বাচন করতে বেশি আগ্রহী।
কয়েক মাস আগে শামি উত্তরাখণ্ডে এক বিজেপি নেতার বাড়ির অনুষ্ঠানে হাজির হন। সেখান থেকেই গুঞ্জন শুরু হয়। যদিও তিনি আনুষ্ঠানিকভাবে এখনো পর্যন্ত কোনো দলে যোগ দেননি এবং এ বিষয়ে মন্তব্যও করেননি।
শোনা যাচ্ছে, খুব শীঘ্রই তিনি বিজেপিতে যোগ দিতে পারেন। গত বছর ডিসেম্বর মাসে বিজেপি সংখ্যালঘু মোর্চার সভাপতি কুনওয়ার ওয়াসিত আলিও শামির গ্রাম আমরোহায় যান। তখনো শামির বিজেপিতে যোগ দেওয়ার গুঞ্জন বের হয়।
গত নভেম্বরে ভারতে অনুষ্ঠিত ক্রিকেট বিশ্বকাপে অবিশ্বাস্য পারফর্ম করেন মোহাম্মদ শামি। মাত্র ৭ ম্যাচে অংশ নিয়ে ২৪ উইকেট শিকার করেন তিনি। বর্তমানে চোটের কারণে দলের বাইরে আছেন।",58.69912013326325,190.0
20046698,115,খেলাধুলা,রেফারিং কোর্সে হুমায়রা-সানরা,"সাউথ এশিয়ান (এসএ) গেমসে দেশকে স্বর্ণপদক এনে দিয়েছেন তারা
সাউথ এশিয়ান (এসএ) গেমসে দেশকে স্বর্ণপদক এনে দিয়েছেন তারা। তবে এখন রেফারিং কোর্সে মনোযোগ দিচ্ছেন হুমায়রা আক্তার অন্তরা, হাসান খান সান ও হোসেন খান মুনেরা। গতকাল শেষ হওয়া দুদিনব্যাপী রেফারিং কোর্স শেষে সনদও নিলেন তারা। তাই বলে খেলা ছেড়ে দেননি তারা। হুমায়রার বলেন, ‘খেলার পাশাপাশি রেফারিং কোর্সও করে রাখলাম। ভবিষ্যতে কাজে লাগবে।’ হাসান খান বলেন, ‘রেফারি লাইসেন্স থাকলে ভবিষ্যতে অনেক কাজে লাগে। তাই সুযোগ থাকায় কোর্স করে রাখলাম।’ পার্বত্য চট্টগ্রাম কমপ্লেক্সে রেফারিদের হাতে সনদ তুলে দেন পার্বত্য চট্টগ্রাম মন্ত্রণালয়ের অতিরিক্ত সচিব আমিনুল ইসলাম। এ সময় কারাতে ফেডারেশনের সাধারণ সম্পাদক ও বান্দরবান জেলা পরিষদের চেয়ারম্যান ক্য শৈ হ্লা এবং এশিয়ান কারাতে রেফারি অ্যাসোসিয়েশনের সাধারণ সম্পাদক মাইকেল হানস উপস্থিত ছিলেন। কারাতে রেফারী লাইসেন্সিং পরীক্ষায় সারা দেশের ২২৬ জন রেফারি অংশ নেন।",58.621921803275214,191.0
20046656,73,খেলাধুলা,বিজেপির হয়ে নির্বাচন করবেন শামি?,"গত ওয়ানডে বিশ্বকাপে ভারত চ্যাম্পিয়ন হতে না পারলেও মোহাম্মদ শামি বল হাতে দারুণ পারফর্ম করেন। আসরের প্রায় অর্ধেক ম্যাচ খেলেই সর্বোচ্চ উইকেট শিকারী হন তিনি। ৭ ম্যাচে শামি নেন ২৪ উইকেট। তবে চোটের কারণে বিশ্বকাপের পর থেকেই মাঠের বাইরে তিনি। এমনকি আসন্ন আইপিএলেও তার খেলার সম্ভাবনা খুবই কম। এরই মধ্যে গুঞ্জন বেরিয়েছে, রাজনীতিতে নামতে পারেন শামি। ভারতীয় গণমাধ্যমগুলোর দাবি, আসন্ন লোকসভা নির্বাচনে ক্ষমতাসীন বিজেপির হয়ে নির্বাচন করতে পারেন এই ভারতীয় এই তারকা পেসার।
এমনকি কোন আসন থেকে তিনি নির্বাচনে অংশ নেবেন সেটা নিয়েও শুরু হয়েছে জল্পনা-কল্পনা। শামির নির্বাচনী কেন্দ্র হতে পারে পশ্চিমবঙ্গের বসিরহাট। যদিও তিনি নাকি উত্তরপ্রদেশের কোনো আসন থেকে নির্বাচন করতে বেশি আগ্রহী। বিশ্বকাপের পর থেকেই জনপ্রিয়তার তুঙ্গে রয়েছেন শামি।বিজ্ঞাপনএরই মধ্যে ক্রীড়াক্ষেত্রে অবদানের জন্য অর্জুন পুরস্কার পেয়েছেন তিনি।
কয়েকমাস আগে শামি উত্তরাখণ্ডে এক বিজেপি নেতার বাড়ির অনুষ্ঠানে হাজির হন। সেখান থেকেই গুঞ্জন শুরু হয়। যদিও তিনি আনুষ্ঠানিকভাবে এখনও পর্যন্ত কোনও দলে যোগ দেননি আর এ বিষয়ে মন্তব্যও করেননি। কিন্তু, শোনা যাচ্ছে, খুব শীঘ্রই তিনি বিজেপি পার্টিতে যোগ দিতে পারেন। গত বছর ডিসেম্বর মাসে বিজেপি সংখ্যালঘু মোর্চার সভাপতি কুনওয়ার ওয়াসিত আলিও শামির গ্রাম আমরোহায় যান। তখনও শামির বিজেপিতে যোগ দেওয়ার গুঞ্জন বের হয়।",58.39277210998353,192.0
20046638,55,অন্যান্য,নারীদের মূল্যায়িত করাই বড় কাজ: ডিএনসি ডিজি,"নারী দিবসে সম-অধিকার, সমসুযোগ এবং অর্জনের পাশাপাশি নারীর মানসিক স্বাস্থ্যের উন্নয়নের ধারাকে অব্যাহত রাখতে নানা উদ্যোগ নিয়েছে ঢাকা আহ্ছানিয়া মিশন। এরই ধারাবাহিকতায় আন্তর্জাতিক নারী দিবস-২০২৪ উদ্‌যাপন উপলক্ষ্যে প্রতিষ্ঠানটির নারী মাদকাসক্তি চিকিৎসা ও পুনর্বাসন কেন্দ্রের’ উদ্যোগে রোববার সকালে রাজধানীর ধানমন্ডিতে ঢাকা আহ্ছানিয়া মিশনের প্রধান কার্যালয়ের মিলনায়তনে এক আলোচনা সভা ও সাংস্কৃতিক অনুষ্ঠানের আয়োজন করা হয়। উক্ত অনুষ্ঠানে প্রধান অতিথি হিসেবে উপস্থিত ছিলেন মাদকদ্রব্য নিয়ন্ত্রণ অধিদপ্তরের মহাপরিচালক মো: মুস্তাকীম বিল্লাহ্ ফারুকী। বিশেষ অতিথি ছিলেন বঙ্গবন্ধু শেখ মজিব মেডিকেল বিশ্ববিদ্যালয়ের (বিএসএমএমইউ) মনোরোগ বিভাগের অধ্যাপক সুলতানা আলগিন। এছাড়া আলোচক হিসেবে উপস্থিত ছিলেন চ্যানেল ৭১ এর বিশেষ প্রতিনিধি ফারজানা রুপা, অভিনয়শিল্পী এবং সমাজকর্মী রোকেয়া প্রাচী এবং মোশাল মানসিক স্বাস্থ্য ইনস্টিটিউটের প্রতিষ্ঠাতা মারিয়া মুমু। সভায় সভাপতিত্ব করেন ঢাকা আহ্ছানিয়া মিশনের পরিচালক স্বাস্থ্য ও ওয়াশ সেক্টর ইকবাল মাসুদ।মো: মুস্তাকীম বিল্লাহ্ ফারুকী বলেন, নারীদের সামাজিকভাবে মূল্যায়িত করাই এখন সবচেয়ে বড় কাজ । সমাজে মাদকাসক্তি চিকিৎসা নিয়ে যারা কাজ করে তারাও প্রত্যেকে এক একজন যোদ্ধা। আন্তর্জাতিক নারী দিবসটি নারীদের সংগ্রাম থেকেই শুরু হয়েছে। সারা বিশ^ব্যাপী নারীদের অধিকার আদায়ের চলমান যে আন্দোলন তারই একটি অংশ এই নারী দিবস।
অনুষ্ঠানে সরকারি কর্মকর্তাদের সংগঠন অফিসার্স ক্লাবের নির্বাহী কমিটির ২০২৪-২৫ মেয়াদের নির্বাচনে কোষাধ্যক্ষ পদে বিজয়ী হওয়ায় মুস্তাকীম বিল্লাহ ফারুকী এবং এশিয়া ভিত্তিক মাদক নির্ভরশীলদের চিকিৎসা ও পুনর্বাসনে কর্মরত প্রতিষ্ঠানের নেটওয়ার্ক ফেডারেশন অব থেরাপিউটিক কমিউনিটি ইন এশিয়া' এর ফিলিপাইনের ম্যানিলাতে জেনারেল এসেম্বলীরতে এক্সিকিটিভ কাউন্সিলের ট্রেজারার নির্বাচিত হওয়ায় ঢাকা আহ্ছানিয়া মিশনের পরিচালক এবং সংযোগের (মাদকাসক্তি চিকিৎসা ও পুনর্বাসন কেন্দ্রের নেটওয়ার্ক) সভাপতি ইকবাল মাসুদকে ফুল দিয়ে শুভেচ্ছা জানান সংযোগ নেতৃবৃন্দ ও মিশনের কর্মকর্তাগণ।
আন্তর্জাতিক বিশেষজ্ঞরা আন্তর্জাতিক বৈজ্ঞানিক মানদণ্ডের সঙ্গে সামঞ্জস্যপূর্ণ মাদক ব্যবহার প্রতিরোধের জন্য কার্যকর বৈশ্বিক ঘোষণাপত্র তৈরি করেছে। এই বৈশ্বিক ঘোষণাপত্র সকল দেশের জন্য রোডম্যাপ হিসাবে কাজ করতে পারে।বিজ্ঞাপনঢাকা আহ্ছানিয়া মিশনের ঘোষণাপত্র মুস্তাকীম বিল্লাহ ফারুকীর কাছে হস্তান্তর করেন ইকবাল মাসুদ।",57.8709256521763,193.0
20051643,156,বিনোদন,দীর্ঘদিন পর ক্যামেরার সামনে ঐশ্বরিয়া,"বলিউডে ঐশ্বরিয়া রাইকে সর্বশেষ দেখা গিয়েছিল মণি রত্নমের ‘পন্নিয়িন সেলভান-২’ সিনেমায়। এতে দ্বৈত ভূমিকায় অভিনয় করেন তিনি। তাও প্রায় দেড় বছর হয়ে গেছে। এরপর আর ক্যামেরার সামনে দেখা যায়নি সাবেক এ বিশ্বসুন্দরীকে।
সম্প্রতি বিজ্ঞাপন নিয়ে ক্যামেরার সামনে দাঁড়িয়েছেন এ অভিনেত্রী। ল’রিয়াল নামে একটি প্রসাধনী পণ্যের বিজ্ঞাপনে প্রতিবছরই দেখা যায় তাকে। এবারও সেটা নিয়ে সামনে এসেছেন।
বিজ্ঞাপনটির শুটিং করেছেন সম্প্রতি। এরই মধ্যে প্রোমো ভিডিও প্রকাশ হয়েছে। নতুন কাজ নিয়ে সামনে আসায় অনেকে প্রশংসাসূচক মন্তব্য করলেও নেটিজেনদের কেউ কেউ ট্রল করতেও ছাড়েননি।
একজন লিখেছেন, ‘আরও একবার উনি রানির মতোই ধরা দিয়েছেন। আশা করা যায়, চলতি বছর কানে তিনি দারুণভাবে হাজির হবেন।’
অন্যজন লিখেছেন, ‘তিনি এখনো বিশ্বের সবচেয়ে সুন্দরী নারী।’
ট্রলারকারীরা আক্রমণ করেছেন তার চেহারা নিয়ে। বয়সের ছাপ পড়ে গেছে, তাকে আর হবে না, এমন তীর্যকপূর্ণ মন্তব্যও অ্যাশকে হজম করতে হচ্ছে। তবে আবারও কবে তাকে বড় পর্দায় দেখা যাবে, তা জানা যায়নি।
এদিকে বিবাহ-বিচ্ছেদের গুঞ্জনের মধ্যে সম্প্রতি ভারতের জামনগরে অনন্ত আম্বানি ও রাধিকা মার্চেন্টের প্রি-ওয়েডিং পার্টিতে হাজির হয়েছিলেন ঐশ্বরিয়া। সেখানে স্বামী অভিষেক বচ্চন ও মেয়ে আরাধ্যার পাশে বসে ঢোলের তালে তালি দিতেও দেখা যায় তাকে। একই অনুষ্ঠানে অমিতাভ বচ্চনসহ তার স্ত্রী জয়া বচ্চন ও মেয়ে শ্বেতা বচ্চনও উপস্থিত ছিলেন।",55.46799216813003,194.0
20180456,314,অর্থনীতি,"

  স্ট্যান্ডার্ড ব্যাংক লার্নিং সেন্টারের আয়োজনে ‘প্রিভেনশন অব ট্রেড বেসড অ্যান্ড ক্রেডিট ব্যাকড মানিলন্ডারিং’ শীর্ষক প্রশিক্ষণ
","শরিয়াহভিত্তিক স্ট্যান্ডার্ড ব্যাংকের শাখাগুলোর ইনভেস্টমেন্ট এবং ফরেন ট্রেড ডিপার্টমেন্টের কর্মকর্তাদের জন্য ‘প্রিভেনশন অব ট্রেড বেসড অ্যান্ড ক্রেডিট ব্যাকড মানিলন্ডারিং’ শীর্ষক এক দিনব্যাপী প্রশিক্ষণের আয়োজন করেছে এসবিপিএলসি, লার্নিং সেন্টার। গতকাল শনিবার প্রধান অতিথি থেকে এই প্রশিক্ষণের উদ্বোধন করেন ব্যাংকের ব্যবস্থাপনা পরিচালক ও সিইও (চলতি দায়িত্ব) মো: মোহন মিয়া। এ সময় বিশেষ অতিথি ছিলেন স্ট্যান্ডার্ড ব্যাংকের উপব্যবস্থাপনা পরিচালক ও ক্যামেলকো মো: সিদ্দিকুর রহমান। প্রশিক্ষণে রিসোর্স পারসন হিসেবে বক্তব্য রাখেন- বাংলাদেশ ব্যাংকের জয়েন্ট ডিরেক্টর মো: মোশাররফ হোসেন ও মো: মাহমুদুল হক। অনুষ্ঠানে অন্যান্যের মধ্যে ব্যাংকের ইভিপি ও সিএফও মো: আলী রেজা এফসিএমএ, সিআইপিএ, ভিপি ও হেড অব এইচআরডি মাসুদ হাসান, ভিপি ও লার্নিং সেন্টারের প্রধান সৈয়দ মসনুন আলী এবং এসএভিপি ও এএমএল অ্যান্ড সিএফটি ডিভিশনের প্রধান (চলতি দায়িত্ব) খন্দকার আমির ইন্তেজাম উপস্থিত ছিলেন। বিজ্ঞপ্তি।
 
",42.76225473927122,195.0
20180887,365,অর্থনীতি,"

সীমান্ত হত্যা শূন্যে নামাতে যৌথ টহল জোরদারে উভয় পক্ষ সম্মত
	বিজিবি-বিএসএফ সীমান্ত সম্মেলন
","সীমান্তে হত্যা, আহত ও মারধরের ঘটনা শূন্যের কোঠায় নামিয়ে আনতে যৌথ টহল জোরদারে উভয় পক্ষ সম্মত হয়েছে।  শনিবার সকালে ঢাকায় বিজিবি-বিএসএফ মহাপরিচালক পর্যায়ের ৫৪তম সীমান্ত সম্মেলনের শেষ দিন বিজিবি-বিএসএফ ডিজির যৌথ সংবাদ সম্মেলনে সাংবাদিকদের প্রশ্নের জবাবে এ কথা জানানো হয়।বিজিবি মহাপরিচালক (ডিজি) মেজর জেনারেল মোহাম্মদ আশরাফুজ্জামান সিদ্দিকী এক প্রশ্নের জবাবে বলেন, গত ২২ জানুয়ারি যশোরের শার্শা উপজেলার ধান্যখোলা সীমান্তে বর্ডারগার্ড বাংলাদেশ (বিজিবি)-র সদস্য মো: রইসুদ্দিনের মৃত্যু ‘টার্গেট কিলিং’ নয়।
তিনি বলেন, আমাদের দুই পক্ষেরই সর্বোচ্চ প্রচেষ্টা রয়েছে পোশাকধারী ও সাধারণ নাগরিকদের কারো যেন প্রাণহানি না ঘটে। কোনো প্রাণ যাক, আমরা কেউই চাই না। প্রাণ রক্ষায় আমাদের সর্বোচ্চ চেষ্টা রয়েছে।যৌথ সংবাদ সম্মেলনে এক প্রশ্নের জবাবে বিএসএফ মহাপরিচালক (ডিজি) নিতিন আগ্রাওয়াল বলেন, ভারত ও বাংলাদেশের নাগরিক সীমান্তে মাঝেমধ্যে মারা যায়। যদিও আমরা সর্বাত্মক প্রচেষ্টা চালিয়ে যাচ্ছি যাতে কেউ হত্যার শিকার না হয়। তিনি বলেন, বাংলাদেশ বর্ডারে আমাদের অস্ত্র সংক্রান্ত নীতি পরিবর্তন করেছি। আমরা সীমান্তে মারণঘাতী অস্ত্রের পরিবর্তে মারণঘাতী নয় এমন অস্ত্রের ব্যবহার চালু করেছি। এর প্রকৃত উদ্দেশ্য হচ্ছে-সীমান্ত হত্যা একদম কমিয়ে আনা। নিতিন আগ্রাওয়াল বলেন, সীমান্তে একটি অপরাধীচক্র অপরাধ কার্যক্রম চালিয়ে যাচ্ছে। যখনই বিজিবি ও বিএসএফের সদস্যরা চোরাচালান ও আন্তঃদেশীয় অপরাধের বিরুদ্ধে দাঁড়ায় বা প্রতিরোধ করে তখনই ওই চক্রের সদস্যরা তাদের ওপর আক্রমণ করে। এক্ষেত্রে তারা আত্মরক্ষার্থে কখনো কখনো গুলি করে। প্রায় ৬০ জন বিএসএফ সদস্য এই চক্রের হামলায় বা আক্রমণে আহত হয়েছে এবং তারা ধারালো অস্ত্রের যেমন-দা’য়ের কোপে মারাত্মক আহত হয়। এমনকি তাদের সংবেদনশীল অঙ্গে আঘাত বা জখম হয়েছে এবং এটি মারাত্মক চিন্তার বিষয়। এ ক্ষেত্রে কিছু কিছু সময় বিএসএফের সদস্যরা গুলি করতে বাধ্য হয়। যাতে কিছু বাংলাদেশী ও ভারতীয় অপরাধী আহত ও নিহত হয়।বিজিবি ডিজি বলেন, বিভিন্ন নিষিদ্ধ পণ্যসামগ্রী চোরাচালান যেমন- মাদক ও নেশাজাতীয় দ্রব্য, আগ্নেয়াস্ত্র, বিস্ফোরকদ্রব্য, জাল মুদ্রা ও স্বর্ণ চোরাচালানসহ বিভিন্ন ধরনের সীমান্ত অপরাধ দমনের লক্ষ্যে উভয় সীমান্তরক্ষী বাহিনী উপকৃত হবে এমন তথ্য আদান-প্রদানে দুই পক্ষ সম্মত হয়েছে।
বিজিবি ডিজি আরো বলেন, আমরা সীমান্তে সচেতনতা বৃদ্ধিতে চেষ্টা করছি। সীমান্তে কোনো হতাহত হোক তা আমরা চাই না।ঢাকায় ৫-৯ মার্চ বিজিবি-বিএসএফ মহাপরিচালক পর্যায়ের সীমান্ত সম্মেলনে বিজিবি মহাপরিচালক মেজর জেনারেল মোহাম্মদ আশরাফুজ্জামান সিদ্দিকীর নেতৃত্বে ১৬ সদস্যের বাংলাদেশ প্রতিনিধিদল অংশগ্রহণ করেছে। বিএসএফ মহাপরিচালক নিতিন আগ্রাওয়ালের নেতৃত্বে ৯ সদস্যের ভারতীয় প্রতিনিধিদল সম্মেলনে অংশগ্রহণ করে।এবারের সম্মেলনে উভয়পক্ষ বাংলাদেশ-ভারত সীমান্ত অতিক্রম করে বলপূর্বক বাস্তুচ্যুত মিয়ানমার নাগরিকদের অনুপ্রবেশের বিরুদ্ধে যথাযথ ও দৃঢ় অবস্থান গ্রহণের ব্যাপারে একমত হন।সীমান্তবর্তী খাল হয়ে ভারতের আগরতলা থেকে বাংলাদেশের আখাউড়ায় ভেসে আসা শিল্পবর্জ্য মিশ্রিত পানির ক্ষতিকর প্রভাবের কথা উল্লেখ করে বিজিবি মহাপরিচালক যৌথ নদী কমিশনের কারিগরি কমিটির বৈঠকের সিদ্ধান্ত অনুযায়ী প্রয়োজনীয়সংখ্যক বর্জ্য শোধনাগার স্থাপনের ওপর জোর দেন। উভয় পক্ষ যৌথ জরিপ পরিচালনা এবং সীমান্তবর্তী পরিবেশ সুরার জন্য প্রয়োজনীয় পদপেক্ষ নিতে সম্মত হয়েছে।বিজিবি মহাপরিচালক জকিগঞ্জের কুশিয়ারা নদীর তীরবর্তী ৫,০০০ হেক্টর চাষযোগ্য ফসলি জমির সেচ সুবিধা ও সীমান্তবর্তী জনগণের দুর্ভোগের কথা উল্লেখ করে মানবিক দিক বিবেচনায় অবিলম্বে কুশিয়ারা নদীর সাথে বন্ধ থাকা রহিমপুর খালের মুখ আবারো খুলে দেয়ার জন্য বিএসএফ মহাপরিচালকের প্রতি আহ্বান জানিয়েছেন। বিএসএফ মহাপরিচালক উভয় পক্ষের স্বার্থ বিবেচনায় দ্রুত রহিমপুর খালের মুখ আবারো উন্মুক্তকরণের আশ্বাস দেন।
 
",41.11154808527693,196.0
20181975,506,অর্থনীতি,"

ক্ষতিকর কীটপতঙ্গ নষ্ট করে ২০-৩০ শতাংশ ফসল
	কীটপতঙ্গ গবেষণার ৫০ বছর নিয়ে ঢাকায় আন্তর্জাতিক সম্মেলন
","ফসল উৎপাদনে ক্ষতিকর কীটপতঙ্গ এখনো বড় চ্যালেঞ্জ। ক্ষতিকর কীটপতঙ্গ ২০-৩০ শতাংশ ফসল নষ্ট করে। এ ছাড়া বর্তমানে জলবায়ু পরিবর্তনের বিরূপ প্রভাবে বিশ্বব্যাপী কীটপতঙ্গের দ্রুত বিস্তার ঘটছে। এ অবস্থায়, জলবায়ু পরিবর্তনজনিত কারণে উদ্ভূত কীটপতঙ্গের উপদ্রব নিয়ন্ত্রণে রাখার মাধ্যমে খাদ্যনিরাপত্তা ঝুঁকি কমানোর প্রযুক্তি উদ্ভাবনে গবেষণা কার্যক্রম জোরদার করার তাগিদ দিয়েছেন কৃষি বিশেষজ্ঞরা। গতকাল শনিবার রাজধানীর ফার্মগেটে বাংলাদেশ কৃষি গবেষণা কাউন্সিলের (বিএআসি) অডিটোরিয়ামে এক আন্তর্জাতিক সম্মেলন এ তাগিদ দেয়া হয়। ‘পাঁচ দশকে কীটতাত্ত্বিক গবেষণা ও উন্নয়ন এবং উদ্ভূত চ্যালেঞ্জ মোকাবেলায় ভবিষ্যৎ কর্মপরিকল্পনা প্রণয়ন’ শীর্ষক দিনব্যাপী এ সম্মেলনের আয়োজন করে বাংলাদেশ কীটতত্ত্ব সমিতি। উদ্বোধনী অনুষ্ঠানে সমিতির সভাপতি ও বাংলাদেশ কৃষি গবেষণা ইনস্টিটিউটের মহাপরিচালক ড. দেবাশীষ সরকারের সভাপতিত্বে সম্মেলনে অতিথি ছিলেন বিএআরসির নির্বাহী চেয়ারম্যান ড. শেখ মোহাম্মদ বখতিয়ার।
বাংলাদেশ কীটতত্ত্ব সমিতির সাবেক সভাপতি এবং আন্তর্জাতিক ভুট্টা ও গম উন্নয়ন কেন্দ্রের জ্যেষ্ঠ পরামর্শক ড. সৈয়দ নুরুল আলম সম্মেলনে মূল প্রবন্ধ উপস্থাপন করেন। তিনি জানান, মাত্রাতিরিক্ত কীটনাশক ব্যবহারের ফলে স্বাস্থ্যঝুঁকি সৃষ্টি হয়, পরিবেশ দূষিত ও জীববৈচিত্র্য ধ্বংস হয় এবং কীটনাশক রেজিস্ট্যান্টস হয়। প্রবন্ধে বলা হয়, বাংলাদেশে কীটনাশকের যথেচ্ছ ব্যবহার হয়। তবে বর্তমান সরকারের পদক্ষেপের কারণে যথেচ্ছ ব্যবহারের পরিমাণ কমছে। ২০০৯-১০ এর তুলনায় ২০২১-২২ সালে ১৯ শতাংশ কীটনাশক কম ব্যবহার হয়েছে। ড. শেখ মোহাম্মদ বখতিয়ার তার বক্তব্যে জলবায়ু পরিবর্তনজনিত উদ্ভূত কীটপতঙ্গের উপদ্রব নিয়ন্ত্রণ রাখার মাধ্যমে খাদ্যনিরাপত্তা ঝুঁকি কমানোর প্রযুক্তি উদ্ভাবনে গবেষণা কার্যক্রম জোরদার করার জন্য কীটতত্ত্ববিদদের আহ্বান জানান।সম্মেলনে বক্তারা বলেন, জলবায়ু পরিবর্তনের নেতিবাচক প্রভাবে বিশ্বব্যাপী কীটপতঙ্গের দ্রুত বিস্তার ঘটছে। কৃষকেরা প্রতিনিয়ত নতুন নতুন কীটপতঙ্গের সমস্যার মুখোমুখি হচ্ছেন। কীটপতঙ্গ আক্রমণের বিস্তার ঘটার জন্য বর্তমানে বিশ্ব খাদ্যনিরাপত্তা ঝুঁকির মধ্যে পতিত। এ পরিপ্রেক্ষিতে খাদ্য উৎপাদন বৃদ্ধি এবং খাদ্যনিরাপত্তা ঝুঁকি হ্রাস করতে কার্যকর পরিবেশবান্ধব বালাই ব্যবস্থাপনা উদ্ভাবন ও বাস্তবায়নের উপর সম্মেলনে বিশেষভাবে গুরুত্ব দেয়া হয়। সেই সাথে শিল্পোন্নয়নের সাথে সংশ্লিষ্ট কীটপতঙ্গের সংরক্ষণ, বংশবৃদ্ধি ও মাঠ পর্যায়ে ব্যবহার জোরদার করা আবশ্যক। অনুষ্ঠানে সমিতির সাধারণ সম্পাদক প্রফেসর ড. মো: রুহুল আমীন স্বাগত বক্তব্য প্রদান করেন। ভারতের বিভিন্ন পাবলিক ও প্রাইভেট বিশ্ববিদ্যালয় ও গবেষণা প্রতিষ্ঠানের বিশিষ্ট কীটতত্ত্ববিদরা আমন্ত্রিত বক্তা হিসেবে সম্মেলনে চারটি গবেষণা #প্রবন্ধ উপস্থাপন করেন। সম্মেলনে কারিগরি সেশনে বাংলাদেশের বিভিন্ন পাবলিক ও প্রাইভেট গবেষণা প্রতিষ্ঠানের নবীন ও প্রবীণ বিজ্ঞানীবৃন্দ এবং অন্যান্য পাবলিক ও প্রাইভেট প্রতিষ্ঠানে কর্মরত কর্মকর্তারা উপস্থিত ছিলেন।
 
",40.64208643413921,197.0
20180604,333,অর্থনীতি,"
	জামালগঞ্জের হাওরে ফসল রক্ষা বাঁধ নিয়ে শঙ্কা  
বর্ধিত সময়েও শেষ হয়নি কাজ গুণগত মান নিয়ে প্রশ্ন
","সুনামগঞ্জের জামালগঞ্জ উপজেলার হাওরে বোরো ফসল রক্ষায় বেড়িবাঁধ নির্মাণকাজ আজো শেষ হয়নি। যে কয়টি বাঁধ নির্মাণ হয়েছে তার গুণগত মান নিয়েও নানান প্রশ্ন দেখা দিয়েছে কৃষকদের মনে। গত বছরের ১৫ ডিসেম্বর হাওরের ফসল রক্ষা বাঁধ নির্মাণকাজ শুরু হয়। নীতিমালা অনুযায়ী এ বছরের ২৮ ফেব্রুয়ারি বাঁধ নির্মাণকাজ শেষ হওয়ার কথা থাকলেও তা এখনো শেষ হয়নি। এ নিয়ে কৃষকদের মনে নানা প্রশ্ন ও শঙ্কা দেখা দিচ্ছে। তারা বলছেন, এমন কিছু বাঁধ আছে, যেখানে মাটি ফেলে শুধু কাজের দায়ভার আদায়ের চেষ্টা করা হচ্ছে। বেশ কয়েকটি বাঁধ ছাড়া অধিকাংশ বাঁধেই দর্মুজ করা হয়নি। দূর্বা ঘাস লাগানো হয়নি। বাঁধ শক্তিশালী করার সব কাজই বাকি আছে। কবে শেষ হবে তা যেন দেখার কেউ নেই। কৃষকের ফসল রক্ষায় সরকারের দেয়া কোটি কোটি টাকার কাজ ভাগবাটোয়ারা করে পছন্দের লোক দিয়ে বাঁধের কাজ করানোর কারণেই জবাবদিহিতা নেই বলে জানিয়েছেন কৃষকরা। ভারী বৃষ্টিপাত হলে কৃষকদের ভয়াবহ পরিণত হবে- এমনটা মনে করছেন সচেতন মানুষ।
হালির হাওরের বদরপুর থেকে হাওড়িয়া আলীপুরের মাঝখানের ২৫ ও ২৬ নম্বর প্রকল্পে বাঁধ নির্মাণে চরম গাফিলতি দেখা গেছে। ঘনিয়ার খাড়া ক্লোজার-সহ দুই বাঁধে কাজের অগ্রগতি ৬০ ভাগের মতো হয়েছে বলে দেখা গেছে। পাশের ২৫ নম্বর বাঁধের অর্ধেক অংশ এবং ২৬ নম্বর পিআইসির একাংশে এখনো মাটি দেয়ার কাজ চলছে। তবে কৃষকরা জানিয়েছেন, বাঁধে কোনো দর্মুজ হয়নি। এখনো দুই বাঁধে ঘাস লাগানোর কাজ হয়নি। সুন্দরপুর জলমহালের খলাঘরের সাথেই ১৮ নম্বর পিআইসির বাঁধে শুধু মাটি ফেলা হচ্ছে। এই ১৮ নম্বর বাঁধে কোনো রকম দর্মুজ হয়নি এবং প্রকল্পের কাউকেই পাওয়া যায়নি সেখানে। কৃষকরা জানান, উপজেলার তদারকি কমিটির (১৮ নম্বর বাঁধের) কাউকেই তারা কখনো দেখেননি। বর্ধিত সময়ের পরও এ রকম অধিকাংশ বাঁধে কাজ চলছে ঢিমেতালে। কর্তৃপক্ষের জোর তদারকি না থাকায় সর্বত্রই কাজের গাফিলতি ও চরম দায়িত্বহীনতা লক্ষ করা গেছে।
এ দিকে পাকনা হাওরের ৩২, ৩৩, ৩৬, ৩৭, ৪১ ও ৪২ নম্বর পিআইসিগুলোতে কোনো দর্মুজ হয়নি বলে জানান কৃষকরা। এগুলোতে কোথাও ঘাস লাগানো হয়নি। কৃষক রফিকুল ইসলাম বলেন, ‘আপনারা খোঁজখবর নিয়া দেখেন, জামালগঞ্জে গত বছর যারা কাম পাইছিল এবারো তারাই পাইছে। বান্ধের (বাঁধের) পাশে যাদের বাড়ি তারা কাম পায় না। পাঁচ-সাত মাইল দূরের মাইনষে কাম পায়। একেকজন তিন-চারটি কমিটিতে রয়েছে। গত বছরের পুরান বান্ধে কিছু মাটি ফালাইয়া লেফা দিছে। লাখ-লাখ টাকা লুটপাট করছে। রক্ষকই এখন ভক্ষক সাজছে। কইবার জায়গা নাই। কে দেখবো এই সব?’এ দিকে হাওরের বাঁধ-বেড়িবাঁধ টেকসই ও গুণগত মানের নির্মাণ করতে আন্দোলন ও প্রেস কনফারেন্স করে যাচ্ছে সুনামগঞ্জের কৃষক সম্পৃক্ত সংগঠন ‘হাওর বাঁচাও আন্দোলন’ কমিটি। জামালগঞ্জ উপজেলা কাবিটা মনিটরিং কমিটির সদস্যসচিব ও পাউবোর শাখা কর্মকর্তা জাহিদুল ইসলাম জনি বলেন, আমি প্রতি দিনই হাওরে যাচ্ছি। হালির হাওরে ১৭, ১৮, ২৫, ২৫ নম্বর কাজে মাটির কাজ প্রায় শেষের পথে। ১৮ নম্বর পিআইসিতে মাটি সঙ্কটের কারণে কিছুটা দেরি হচ্ছে।পানি উন্নয়ন বোর্ডের নির্বাহী প্রকৌশলী মামুন হাওলাদার মুঠো ফোনে জানান, এখন পর্যন্ত গড়ে ৯৫ ভাগ কাজ শেষ হয়েছে। দর্মুজ, ঘাস লাগানোসহ কৃষকদের কিছু অভিযোগ শুনেছি। পিআইসিদের কঠোর নির্দেশ দেয়া হয়েছে ঠিকমতো কাজ করতে। কোনো পিআইসির বাঁধে কাজের সমস্যা হলে বিধি মোতাবেক ব্যবস্থা গ্রহণ করা হবে। কয়েক দিনের মধ্যেই কাজ শেষ হবে বলে তিনি জানান।
",39.120331648954135,198.0
20180844,360,রাজনীতি,"
	জাপার একাংশের কাউন্সিল  
রওশন চেয়ারম্যান, নির্বাহী চেয়ারম্যান ফিরোজ রশীদ মহাসচিব কাজী মামুন
","জাতীয় পার্টির (জাপা) একাংশের দশম জাতীয় সম্মেলন অনুষ্ঠিত হয়েছে গতকাল। এতে সংসদে বিরোধীদলীয় সাবেক নেতা বেগম রওশন এরশাদকে জাপার চেয়ারম্যান ঘোষণা করা হয়। গঠনতন্ত্র সংশোধন করে নির্বাহী চেয়ারম্যান পদ সৃষ্টি করে এর দায়িত্ব দেয়া হয় জি এম কাদের কর্তৃক অব্যাহতিপ্রাপ্ত কো-চেয়ারম্যান কাজী ফিরোজ রশীদকে। সিনিয়র কো-চেয়ারম্যান করা হয় অব্যাহতিপ্রাপ্ত কো-চেয়ারম্যান সৈয়দ আবু হোসেন বাবলাকে। আর মহাসচিব ঘোষণা করা হয় এত দিন রওশন সমর্থক অংশ জাপার মহাসচিব কাজী মামুনুর রশীদকে। রাজধানীর রমনাস্থ ইঞ্জিনিয়ার্স ইনস্টিটিউশন মিলনায়তনের সামনে আয়োজিত কাউন্সিল অধিবেশনে প্রধান নির্বাচন কমিশনারের দায়িত্বে থাকা গোলাম সরোয়ার মিলন তাদের নাম প্রস্তাব করলে উপস্থিত নেতাকর্মীরা তাতে হ্যাঁ-সূচক জবাব দিলে তা পাস করা হয়। এরপর পাঁচজন কো-চেয়ারম্যানের নাম ঘোষণা করেন কমিশনের সদস্য ফখরুজ্জামান জাহাঙ্গীর। ঘোষিত কো-চেয়ারম্যানরা হলেন- যথাক্রমে সাহিদুর রহমান টেপা, শফিকুল ইসলাম সেন্টু, রাহগির আল মাহি সাদ এরশাদ গোলাম সরোয়ার মিলন ও সুনীল শুভরায়।
দলে সাদ এরশাদের অবস্থান কোথায়? কমিশনের পক্ষ থেকে নতুন নেতৃত্ব ঘোষণার পর মঞ্চের সামনে থেকে কয়েকজন বলতে থাকেন কমিটিতে তা হলে সাদ এরশাদের অবস্থান কোথায়? তাকে কোন জায়গায় নামালেন? তাকে হয় নির্বাহী চেয়ারম্যান না হয় সিনিয়র কো-চেয়ারম্যান বানাতে হবে। তাকে সামনে না আনলে তো দল হারিয়ে যাবে। এ সময় কয়েকজন নেতাকর্মী সাদ এরশাদের নামে স্লোগান দেন এবং তাকে নির্বাহী চেয়ারম্যান বা সিনিয়র কো-চেয়ারম্যান করার জন্য দাবি তোলেন। এ পর্যায়ে নবনির্বাচিত মহাসচিব কাজী মামুনুর রশীদ ঘোষণা দেন, বেগম রওশন এরশাদের অবর্তমানে জাতীয় পার্টির চেয়ারম্যানের দায়িত্ব পালন করবেন সাদ এরশাদ। তাকে আপনারা কো-চেয়ারম্যানের দায়িত্ব দিয়েছেন; অদূর ভবিষ্যতে আমাদের নেতা হবেন সাদ এরশাদ।
গত ২৮ জানুয়ারি রওশন দলটির চেয়ারম্যান জি এম কাদের ও মহাসচিব মুজিবুল হক চুন্নুকে তাদের পদ থেকে অব্যাহতি দেন। একই সাথে নিজেকে জাপার চেয়ারম্যান হিসেবে ঘোষণা করেন। এরপর ৯ মার্চ জাতীয় পার্টির কাউন্সিল আহ্বান করেন। এরশাদের জাতীয় পার্টিতে কোনো বিভেদ নেই : গতকাল শনিবার দুপুর ১২টায় জাতীয় ও দলীয় পতাকা উত্তোলনের মাধ্যমে সম্মেলনের আনুষ্ঠানিক কার্যক্রম শুরু হয়। এতে সভাপতির বক্তব্যে রওশন এরশাদ বলেন, আজকে জাতীয় পার্টির কাউন্সিল না হলে জাতীয় পার্টি হারিয়ে যেত, আমরা হাজার হাজার নেতাকর্মীকে হারিয়ে ফেলতাম। অতীতে যারা চলে গেছেন তাদেরকে জাতীয় পার্টিতে ফিরে আসার আহ্বান জানান তিনি। রওশন বলেন, এরশাদের জাতীয় পার্টিতে কোনো বিভেদ নেই। যারা ক্ষোভ অভিমান নিয়ে সরে গেছেন ফিরে আসুন। আমি চেয়ারম্যান হিসেবে ক্ষমতা কুক্ষিগত করতে চাই না। ক্ষমতা বিকেন্দ্রীকরণ করতে চাই। আপনারা অনেক দূর থেকে কষ্ট করে এসেছেন, আপনারা ভালো খবর নিয়ে যাবেন। তিনি আরো বলেন, আজ আমার রাজনৈতিক জীবনের এক ঐতিহাসিক দিন। আমার গড়া প্রাণপ্রিয় সংগঠন জাতীয় পার্টি- এমন একটি ঐতিহাসিক সম্মেলন আয়োজন করতে পেরেছে দেখে- আমার হৃদয় কানায় কানায় ভরে গেছে। মাকে লাইফটাইম চেয়ারম্যান চান সাদ এরশাদ : এর আগে রাহগীর আল মাহি সাদ এরশাদ তার বক্তব্যে বলেন, ‘মা যেন আপনাদের দ্বারা চেয়ারম্যান হয়। ওনি যেন লাইফটাইম চেয়ারম্যান থাকতে পারেন।’ তার এ বক্তব্যের পর সবাই হাত উঁচিয়ে তাকে সমর্থন জানান। সাদ এরশাদ বলেন, ‘আপনারা এসেছেন। আমার মনে হচ্ছে, আব্বু (এরশাদ) দূর থেকে দেখে হাসছেন। আব্বুর সাথে অনেক দেশ ভিজিট করেছি। অনেক বড় বড় নেতার সান্নিধ্য পেয়েছি। আবার মায়ের হাত ধরে জেলে গিয়েছিলাম। আমার আব্বু-আম্মুর কী অপরাধ ছিল, জানি না!’
জাপা আর রাজা-রানীর দল নয় : জাপার রওশন অংশের নবনির্বাচিত নির্বাহী চেয়ারম্যান কাজী ফিরোজ রশীদ বলেন, জাতীয় পার্টি আর রাজা-রানীর দল নয়। এখন কারো একক ইচ্ছায় পার্টি চলবে না, সংখ্যাধিক্যের মতামতের পরিপ্রেক্ষিতে দল চলবে। ফিরোজ রশীদ গঠনতন্ত্র সংশোধনীকে ঐতিহাসিক উল্লেখ করে বলেন, আজকে ইতিহাস সৃষ্টি হয়েছে। নতুন গঠনতন্ত্র ঐতিহাসিক দলিল হিসেবে বিবেচিত হবে। আপনারা যারা অনুমোদন করলেন তারাও ইতিহাসের অংশ হয়ে গেলেন। কাউন্সিল প্রসঙ্গে তিনি বলেন, এই কাউন্সিল দল ভাঙার নয়, ঐক্য গড়ার কাউন্সিল। সবাইকে নিয়ে রাজনীতি করা হবে। হ্যাঁ কিংবা না বলার অধিকার থাকবে। নেতাকর্মীরা যেভাবে চাইবেন সেভাবে দল চলবে। দলকে সারা দেশে সংগঠিত করা হবে। ফিরোজ রশীদ জি এম কাদেরের সমালোচনা করে বলেন, রাজনীতি হঠাৎ করে করা যায় না। আমরা দীর্ঘ দিন ধরে রাজনীতি করে এসেছি, ছয় দফার জন্য জেল খেটেছি। আপনি প্রথমে বললেন নির্বাচন করবেন না। এরপর বললেন ১০০ আসনের কম দিলে কোনো সমঝোতা করবেন না। অথচ স্ত্রীর আসন নিয়ে আওয়ামী লীগের পদতলে গেলেন, এভাবে একটি দল চলতে পারে না।
সম্মেলনে আমন্ত্রিত অতিথি কৃষক শ্রমিক জনতা পার্টির সভাপতি কাদের সিদ্দিকী বলেন, এরশাদ দেশের জন্য অনেক করেছেন। তার সন্তান সাদ ধারাবাহিকতা যেন ধরে রাখতে পারেন। তিনি বলেন, “এরশাদ যত দিন ক্ষমতায় ছিলেন, তখন তিনি আমার ঘৃণার পাত্র ছিলেন। আমি তাকে তীব্র ঘৃণা করতাম। এরশাদ ‘স্বৈরাচার’ থেকে রাজনৈতিক নেতা হয়েছেন। এ অঞ্চলের ‘লৌহমানব’ ছিলেন এরশাদ। অন্য কেউ হতে পারবে না।” কাদের সিদ্দিকী আরো বলেন, আমি সমর্থন কিংবা বিরোধিতা করতে আসিনি। ভালোবাসি জাতীয় পার্টিকে। আওয়ামী লীগ-বিএনপি বড় দল। আমি মনে করি, জাতীয় পার্টি সংগঠিত হতে পারলে সাধারণ মানুষের আস্থাভাজন এ দলের মতো আর কেউ হতে পারবে না। জাতীয় পার্টির অনেকগুলো টুকরো বিদ্যমান। জাতীয় পার্টি একত্র থাকলে আর কোনো দল তাদের সাথে পেরে উঠবে না। জাপাকে ঐক্যবদ্ধ করতে পারলে, জাতীয় পার্টি সম্ভাবনাময় সূর্য। একে ডুবতে দেবেন না। সম্মেলনে এলডিপির সভাপতি নাজিমুদ্দিন আল আজাদ, বাংলাদেশ ইসলামী ফ্রন্টের চেয়ারম্যান এম এ মতিন, জাতীয় পার্টির (জেপি) মহাসচিব শেখ শহিদুল ইসলামসহ অনেকে বক্তব্য রাখেন।
 
",39.038497656853664,199.0
20180305,300,বিজ্ঞান,"

ইস্তাম্বুলে এরদোগান-জেলেনস্কি বৈঠক শান্তি আলোচনার উদ্যোগ
সুইজারল্যান্ডের মধ্যস্থতায় রাশিয়াকে নিয়ে শান্তি সম্মেলনের ভাবনা চীনের
","রাশিয়া-ইউক্রেন সঙ্কট নিরসনে এর আগেও একাধিক শান্তি আলোচনার উদ্যোগ নেয়া হয়েছে, কিন্তু কোনোটাই সফলতার মুখ দেখেনি। এবার আবারো পৃথকভাবে শান্তি আলোচনার উদ্যোগ নিতে যাচ্ছে চীন, সুইজারল্যান্ড ও তুরস্ক। গত শুক্রবার ইস্তাম্বুলে ইউক্রেনের প্রেসিডেন্ট ভলোদিমির জেলেনস্কির সঙ্গে সাক্ষাৎ করেন তুরস্কের প্রেসিডেন্ট রজব তাইয়্যেব এরদোগান। এই সাক্ষাতের পর এরদোগান জানান, তার দেশ রাশিয়া ও ইউক্রেনকে নিয়ে একটি শান্তি আলোচনা চালাতে প্রস্তুত। তুরস্কের এই অবস্থান অবশ্য নতুন নয়। ২০২২ সালের ফেব্রুয়ারি মাসে ইউক্রেন যুদ্ধ শুরু হওয়ার পর থেকেই মধ্যস্থতাকারী হিসেবে নিজেদের প্রমাণ করেছে। ইউক্রেনের প্রেসিডেন্টের সাথে সংবাদ সম্মেলনে এরদোগান বলেন, ‘আমরা একটি শান্তি সম্মেলনের আয়োজন করতে প্রস্তুত, যেখানে রাশিয়াও উপস্থিত থাকবে।’ তিনি আরো বলেন, ‘আমরা ইউক্রেনের সাথে আমাদের সংহতি অব্যাহত রাখব। তবে আমরা আলোচনার ভিত্তিতে একটি ন্যায়সঙ্গত শান্তির সাথে যুদ্ধের অবসান ঘটাতে কাজ চালিয়ে যাব।’
এদিকে, সাউথ চায়না মর্নিং পোস্টে প্রতিবেদনে একটি সূত্রের বরাত দিয়ে বলা হয়েছে, ইউক্রেন যুদ্ধ নিরসনে সুইজারল্যান্ডের মধ্যস্থতায় একটি শান্তি আলোচনায় রাশিয়াকে আমন্ত্রণ জানানোর ব্যাপারে ভাবছে বেইজিং। বিষয়টি নিয়ে চীন ও সুইজারল্যান্ড পর্দার অন্তরালে কাজ করে যাচ্ছে। গত মাসে সুইজারল্যান্ড আগামী গ্রীষ্মের আগেই একটি শান্তি আলোচনা আয়োজনের ঘোষণা দেয়। নাম প্রকাশ না করার শর্তে সূত্রটি জানিয়েছে, তবে এ বিষয়ে এখনো কোনো নির্দিষ্ট দিন-তারিখ জানানো হয়নি। এমনকি আলোচনায় কোনো কোনো দেশ অংশগ্রহণ করতে পারে, সে বিষয়টিও নির্ধারণ করা হয়নি। চীনের ইউরো-এশিয়া অঞ্চলের জন্য নিয়োজিত বিশেষ দূত লি হুই ইউরোপীয় ইউনিয়নের কর্মকর্তাদের বলেছেন, ‘এই শীর্ষ সম্মেলনটি এমন কোনো সম্মেলন হওয়া উচিত নয়, যেখানে এমন একটি পরিকল্পনা তৈরি করা হবে, যা জোর করে রুশদের গিলিয়ে দেয়ার চেষ্টা করা হবে।’ সূত্রটি সাউথ চায়না মর্নিং পোস্টকে সূত্রটি আরো জানিয়েছে, চীন ও সুইজারল্যান্ড উভয়ই একটি ‘বাস্তববাদী’ দৃষ্টিভঙ্গি পোষণ করেছে। উভয় দেশই মনে করে, এই আলোচনা কেবল একটি আনুষ্ঠানিক আলোচনা হওয়া উচিত নয়। উভয় দেশই চায় এখান থেকে কিছু ফল বের হয়ে আসুক।
",37.872508330846316,200.0
20181268,415,অর্থনীতি,"

পিরোজপুরে টগড়া-চরখালী ফেরিকে জাহাজের ধাক্কা : ১১ রুটে বাস চলাচল বন্ধ
"," 
ভাণ্ডারিয়া (পিরোজপুর) সংবাদদাতাপিরোজপুরে একটি জাহাজের ধাক্কায় কঁচা নদীর টগড়া-চরখালী ফেরি ভেঙে যাওয়ায় ১১ রুটে বাস চলাচল বন্ধ হয়ে গেছে। এর ফলে শনিবার রাত থেকে পিরোজপুরের সাথে দেশের ১১টি রুটের বাস চলাচল বন্ধ রয়েছে। ফেরি চলাচল বন্ধ থাকায় যাত্রী সাধারণের দুর্ভোগ চরমে পৌঁছেছে।
প্রত্যক্ষদর্শীরা জানায়, কঁচা নদীর ওপর টগরা-চরখালী ফেরি ঘাটের ভেড়ানো ছিল ফেরি। শনিবার রাত সাড়ে ৯টার দিকে মঠবাড়িয়ার দিক থেকে আসা একটি মালবাহী জাহাজ ধাক্কা দিলে ঘাটের গ্যাংওয়ে সহ ফেরি ক্ষতিগ্রস্ত হওয়ায় খুলনা, ঢাকা, মঠবাড়িয়া-পাথরঘাটাসহ ১১টি রুটে যোগাযোগ বিচ্ছিন্ন হয়ে পড়েছে। এতে মানুষের কোনো ক্ষতি না হলেও ইউনুস হাওলাদার নামে এক ক্ষুদে ব্যবসায়ীর ভ্যান পড়ে যায় নদীতে। বর্তমানে ফেরি চলাচল পুরোপুরি বন্ধ রয়েছে।’
এ প্রসঙ্গে রোববার সকালে পিরোজপুর সড়ক ও জনপদ বিভাগের উপ-বিভাগীয় প্রকৌশলী টি এম রাজিমুল আলীম রাজু বলেন, জাহাজের ধাক্কায় ক্ষতিগ্রস্ত ফেরিটি মেরামতের জন্য সকাল থেকে কাজ চলছে। খুব দ্রুত সময়ের মধ্যে এটি সচল করা হবে বলে জানান তিনি।
",34.48929142700019,201.0
20181380,429,রাজনীতি,"

আওয়ামী লীগ, বিএনপি বিপদে পড়লে নিরাপদ জায়গা খুঁজে নেয় চরমোনাই
","ইসলামী আন্দোলন বাংলাদেশের আমির চরমোনাইর পীর মুফতী সৈয়দ মুহাম্মদ রেজাউল করীম বলেছেন, আওয়ামী লীগ বলেন আর বিএনপি বলেন, বিপদে পড়লে তারা নিরাপদ জায়গা খুঁজে নেয় চরমোনাই। আজকে বাংলাদেশ স্বাধীনতার ৫৩ বছরে পা রেখেছে। এই ৫৩ বছরে যাদের মাধ্যমে দেশ চলছে, তাদের মাধ্যমে আমরা দুনিয়াতে কোনো শান্তি পেয়েছি, না। আর এ অবস্থায় চলতে থাকলে শান্তি পাওয়া যাবে না। এখন আমাদের পরিবর্তনের সময় এসেছে। এই পরিবর্তনের লক্ষ্যেই ইসলামী আন্দোলন বাংলাদেশ কাজ করে যাচ্ছে।
শনিবার বিকেলে ঝালকাঠি শেখ রাসেল মিনি স্টেডিয়ামে ইসলামী আন্দোলন বাংলাদেশের ৩৭তম প্রতিষ্ঠাবার্ষিকী উপলক্ষে আয়োজিত সমাবেশে প্রধান অতিথির বক্তব্যে তিনি এসব কথা বলেন। ইসলামী আন্দোলন বাংলাদেশ এখন আর ছোট দল নয় জানিয়ে মুফতী রেজাউল করীম বলেন, আমরা ৩০০ আসনে এমপি প্রার্থী দেয়ার জন্য আল্লাহ আমাদের যোগ্যতা দান করেছে। যখন কোনো দেশদ্রোহী, কোনো নাস্তিক্যতাবাদ বাংলাদেশের মধ্যে আমাদের ঈমানের খনিকে ধ্বংস করার জন্য নীল নকশা তৈরি করে ইসলামী আন্দোলন বাংলাদেশ তাদের দাঁতভাঙা জবাব দিতে রাজপতে ওদের বিরুদ্ধে দুর্বার আন্দোলন গড়ে তুলবে। ইসলামী আন্দোলন বাংলাদেশ ঝালকাঠি জেলা শাখার সভাপতি হাফেজ মো: আলমগীর হোসেনের সভাপতিত্বে সমাবেশে বিশেষ অতিথির বক্তব্য দেন ইসলামী আন্দোলনের কেন্দ্রীয় কমিটির সাংগঠনিক সম্পাদক উপাধ্যক্ষ মাওলানা মো: সিরাজুল ইসলাম, ঝালকাঠি জেলা শাখার উপদেষ্টা নওমুসলিম ডা. সিরাজুল ইসলাম সিরাজী ও জেলা শাখার সাধারণ সম্পাদক শাখাওয়াত হোসেন। এছাড়াও সমাবেশে ইসলামী আন্দোলনের জেলা, উপজেলা এবং ছাত্র ও যুব আন্দোলনের নেতৃবৃন্দ বক্তব্য রাখেন।
",34.036166546353066,202.0
20181870,494,রাজনীতি,"

 প্রধানমন্ত্রীর সাহায্য চান ক্যান্সারে আক্রান্ত সাবেক ছাত্রনেতা শরীফ উদ্দিন অনিম
","মিরপুর কলেজ ছাত্রলীগের সাবেক সাধারণ সম্পাদক ও বীর মুক্তিযোদ্ধার সন্তান মো: শরীফউদ্দিন অনিম। ২০০১ থেকে ২০১০ সাল পর্যন্ত মিরপুর কলেজ ছাত্রলীগের সাধারণ সম্পাদক হিসেবে দায়িত্ব পালন করেন তিনি। গত চার মাস ধরে তিনি লিম্ফোমা ক্যান্সারে আক্রান্ত। তার চিকিৎসা বাবদ ইতোমধ্যে পাঁচ লক্ষ টাকা খরচ হয়েছে। বর্তমানে অর্থাভাবে তিনি উন্নত চিকিৎসা করাতে পারছেন না। এই অবস্থায় সুচিকিৎসায় ত্রাণ ও কল্যাণ তহবিল হতে আর্থিক সহায়তার জন্য প্রধানমন্ত্রী শেখ হাসিনার কাছে আকুল আবেদন জানিয়েছেন অনিম।অনিম জানান, গত চার মাস আগে ক্যান্সার ধরা পড়ে। তারপর থেকে নিয়মিত চিকিৎসা নিচ্ছেন। কিন্তু চিকিৎসার জন্য প্রায় ৩০ লাখ টাকা প্রয়োজন। কেমোথেরাপি ও রেডিওথেরাপি জরুরি ভিত্তিতে দেয়া দরকার। বর্তমানে শারীরিক অবস্থা খুবই খারাপ। উন্নত চিকিৎসার জন্য দ্রুত আর্থিক সাহায্যের প্রয়োজন বলে জানান অনিম।শরীফ উদ্দিন অনিম বলেন, ভেবেছিলাম সময়মতো ক্যান্সার ধরা পড়েছে, চিকিৎসায় হয়তো সেরে উঠব। কিন্তু তেমনটি হয়নি। আরো দিন দিন শরীরের অবস্থা খুব খারাপ হয়ে যাচ্ছে। এই ক্যান্সার রোগের দীর্ঘমেয়াদি চিকিৎসা দরকার। অনিম আরো বলেন, খুব কষ্ট লেগেছে আমার সাথের রাজপথের সহযোদ্ধাদের নীরবতা দেখে। দলীয় অনেক লোকই জানেন আমি ক্যান্সারে আক্রান্ত। তারা সবকিছু জেনেও কোনোদিনও আমার খোঁজ নিতে আসেননি। অনেকে দেখা করার কথা বলে দেখা করেননি। আমাকে এড়িয়ে গেছেন। এখনো যাচ্ছেন। তারা দূর থেকে কখনো জিজ্ঞেস করেননি কিভাবে চলছি, অসুখে কি চিকিৎসা নিচ্ছি। অথচ তারা আমার খুব কাছের। তারা খুব সহজেই আমাকে সাহস দিতে পারতেন। এই অসহায়ত্ব আমাকে খুব কষ্ট দিচ্ছে।অনিম বলেন, কিছু মানুষ আবার বিপদে সাহায্যের হাত বাড়িয়ে দিয়েছেন। বিজ্ঞপ্তি।
",32.33372035279098,203.0
20181100,391,রাজনীতি,"

আত্মশুদ্ধি ও তাজকিয়া অর্জনের মাস পবিত্র মাহে রমজান : সেলিম উদ্দিন
","রহমত, মাগফিরাত ও জাহান্নামের আগুন থেকে মুক্তির মাস পবিত্র মাহে রমজানের শিক্ষাকে যথাযথভাবে কাজে লাগিয়ে আত্মগঠন ও তাক্বওয়া অর্জনের আহ্বান জানিয়েছেন বাংলাদেশ জামায়াতে ইসলামীর কেন্দ্রীয় নির্বাহী পরিষদ সদস্য ও ঢাকা মহানগরী উত্তরের আমির মুহাম্মদ সেলিম উদ্দিন। পবিত্র মাহে রমযানকে স্বাগত এবং নগরবাসীকে শুভেচ্ছা জ্ঞাপন করে এক বাণীতে মহানগরী আমির এসব কথা বলেন।
মুহাম্মদ সেলিম উদ্দিন বলেন, নিঃসন্দেহে রমজান হলো সর্বোত্তম মাস। এ মাসে আল্লাহ তায়ালা মহাগ্রন্থ আল কুরআন অবতীর্ণ করেছেন। এ প্রসঙ্গে আল্লাহ তায়ালা বলেন, ‘রমজান মাস হলো সেই মাস, যে মাসে কুরআন নাজিল করা হয়েছে। যা মানুষের জন্য হেদায়েত এবং সত্যপথ অনুসারীদের জন্য সুস্পষ্ট পথনির্দেশক; আর ন্যায়-অন্যায়ের মধ্যে পার্থক্য বিধানকারী। কাজেই তোমাদের মধ্যে যে এ মাসটি পাবে, সে রোজা রাখবে....। (সূরা আল বাকারাহ, আয়াত-১৮৫)। হাদিসে কুদসিতে বলা হয়েছে, আল্লাহ তায়ালা বলেন, ‘বান্দার সব আমল তার নিজের জন্য; কিন্তু শুধু রোজা আমার জন্য। তাই আমি নিজ হাতেই এর প্রতিদান দেব।’ (সহীহ আল বোখারি, হাদিস নম্বর ১৯০৪)। অন্যত্র বলা হয়েছে, রাসূল (সা.) বলেন, ‘যে ব্যক্তি রমযান মাসে আল্লাহর প্রতি পূর্ণ বিশ্বাস রাখে এবং সওয়াব লাভের আশায় রোজা রাখে, আল্লাহ তার সব গোনাহ মাফ করে দেন।’ (সহীহ আল বোখারি, হাদিস-২০১৪)।
তিনি বলেন, পবিত্র মাহে রমযানে বিশ্বের বিভিন্ন দেশে দ্রব্যমূল্য হ্রাস করা হলেও রমযান শুরুর আগেই আমাদের দেশে ব্যাপকভাবে মূল্যস্ফীতি ঘটেছে। বাজার নিয়ন্ত্রণে খাদ্য ও বাণিজ্য মন্ত্রণালয় এবং ভোক্তা অধিকার সংরক্ষণ অধিদফতর থাকলেও বাজার নিয়ন্ত্রণে এসব সংস্থা পুরোপুরি ব্যর্থ হয়েছে। অস্বাভাবিকভাবে বেড়েছে রমযান কেন্দ্রীয় পণ্যের মূল্য। ফলে সরকারের মন্ত্রীরা খেজুরের পরিবর্তে বরই দিয়ে ইফতারের কথা বলে জনগণের সাথে নির্মম পরিহাস করছেন। মূলত, সরকার সংশ্লিষ্টদের বাজার সিন্ডিকেটের সাথে অবৈধ সখ্যতার কারণেই বাজার এখন নিয়ন্ত্রণের বাইরে চলে গেছে। তাই দেশের সাধারণ মানুষ যাতে যথাযথভাবে সিয়াম পালন করতে পারে এজন্য অনতিবিলম্বে সরকারকে বাজার নিয়ন্ত্রণে জরুরি ব্যবস্থা গ্রহণ করতে হবে। একই সাথে মাহে রমযানের পবিত্রতা রক্ষায় দিনের বেলা হোটেল-রেস্তোরাঁ বন্ধ, গণমাধ্যমে অশ্লীলতা ও বেহায়াপনা পরিহার করে মাহে রমজানের পবিত্রতা ও পরিবেশ যথাযথভাবে রক্ষা করতে হবে। তিনি পবিত্র মাহে রমযানের মর্যাদা রক্ষায় সরকারকে কার্যকর ভূমিকা পালনের আহ্বান জানান।
তিনি আরো বলেন, মূলত এই মহিমান্বিত মাস দোয়া কবুল ও নাযাতের মাস। তাই এই মোবারক মাসে সিয়াম ও কিয়াম পালনের মাধ্যমে আল্লাহ তায়ালার কাছে বেশি বেশি চাইতে হবে। মানুষ যাতে তাকওয়া অর্জনের মাধ্যমে ইহকালীন কল্যাণ ও পরকালীন মুক্তি লাভ করতে পারে এজন্যই সিয়ামকে আমাদের জন্য অত্যাবশ্যকীয় করে দেয়া হয়েছে। কালামে হাকীমে বলা হয়েছে, ‘হে ঈমানদারগণ! তোমাদের ওপর রোজা ফরজ করা হয়েছে, যেরূপ ফরজ করা হয়েছিল তোমাদের পূর্ববর্তী লোকদের ওপর। যেন তোমরা তাকওয়া অর্জন করতে পারো।’ (সূরা আল বাকারা, আয়ত-১৮৩)। তাই প্রত্যেক মুমিনের উচিত মাহে রমযানের হক যথাযথ ভাবে আদায় করে আত্মশুদ্ধি ও তাযকিয়া অর্জনের মাধ্যমে ইহকালীন কল্যাণ ও পরকালীন মুক্তি অর্জন করা। তিনি এই মোবারক মাসকে স্বাগত জানান এবং এ উপলক্ষে নগরবাসীর প্রতি শুভেচ্ছা জ্ঞাপন করেন।প্রেস বিজ্ঞপ্তি
 
",32.29271378872182,204.0
20046655,72,রাজনীতি,চেয়ারম্যান ড. আব্দুল্লাহ আল নাসের মহাসচিব শামিম ইশতিয়াক চৌধুরী,"শনিবার রিপোর্টার্স ইউনিটিতে তৃণমূল জাতীয় পার্টির এক প্রতিনিধি সভা ড. আব্দুল্লাহ আল নাসেরের সভাপতিত্বে অনুষ্ঠিত হয়
শনিবার রিপোর্টার্স ইউনিটিতে তৃণমূল জাতীয় পার্টির এক প্রতিনিধি সভা ড. আব্দুল্লাহ আল নাসেরের সভাপতিত্বে অনুষ্ঠিত হয়। সভায় বিভিন্ন জেলা ও ঢাকা মহানগর থেকে আগত প্রতিনিধিগণ জাতীয় পার্টির নেতৃত্বে কোন্দল, ব্যর্থতা, রাজনৈতিক অপরিপক্কতা, সর্বোপরি নেতৃত্বে দুর্নীতি, বিভিন্ন ধরনের নাটক এবং তৃণমূল নেতাকর্মীদের পার্টিতে অবমূল্যায়নের কারণে তৃণমূল জাতীয় পার্টির জন্ম। প্রতিনিধি সভায় ড. আব্দুল্লাহ আল নাসেরকে চেয়ারম্যান, আলহাজ আব্দুল বাতেনকে কো-চেয়ারম্যান ও শামিম ইশতিয়াক চৌধুরীকে মহাসচিব করে ১০১ সদস্যবিশিষ্ট তৃণমূল জাতীয় পার্টি গঠন করা হয়।প্রতিনিধি সভায় ড. আব্দুল্লাহ আল নাসের বলেন, জাতীয় পার্টির মধ্যে আভ্যন্তরীণ কোন্দল, নেতৃত্বে দুর্নীতির কারণে পার্টির তৃণমূল নেতাকর্মীরা জাতীয় পার্টি থেকে নিষ্ক্রিয় হয়ে বিভিন্ন দলে যোগদান করছেন, অনেকে নিষ্ক্রিয় হয়ে রয়েছেন। জাতীয় পার্টির নিষ্ক্রিয় ও দলছুট তৃণমূল নেতাকর্মীদের একত্রিত করে জাতীয় পার্টিকে পূর্বের ন্যায় শক্তিশালী করবো ইনশাআল্লাহ।তিনি আরও বলেন, ৯ বছরের সফল রাষ্ট্রপতি প্রয়াত পল্লীবন্ধু হুসেইন মুহম্মদ এরশাদ চেয়েছিলেন দুর্নীতিমুক্ত প্রশাসন ও বিচার ব্যবস্থা। যার মাধ্যমে সুফল পাবে বাংলাদেশের ৬৮ হাজার গ্রামের মানুষ। জাতীয় পার্টির কর্মীরা এ দুর্নীতি ও নাটক দেখতে চায় না। তারা সত্যিকারের দেশপ্রেমিক নেতৃত্ব চায়।",32.002921702542565,205.0
20180645,337,রাজনীতি,"

 নবগঠিত ছাত্রদল কেন্দ্রীয় সংসদকে শুভেচ্ছা জানিয়ে মিরসরাইয়ে আনন্দ মিছিল
","বাংলাদেশ জাতীয়তাবাদী ছাত্রদল কেন্দ্রীয় কমিটিকে শুভেচ্ছা ও অভিনন্দন জানিয়ে গতকাল শনিবার ঢাকা-চট্টগ্রাম মহাসড়কের দুর্গাপুর এলাকায় আনন্দ মিছিল করেছে মিরসরাই উপজেলা ও বারইয়ারহাট পৌর ছাত্রদল। উপজেলা ছাত্রদলের যুগ্ম আহ্বায়ক মিনহাজ উদ্দিন ভুঁইয়া টিটুর নেতৃত্বে অনুষ্ঠিত এ মিছিলে উপস্থিত ছিলেন, বারইয়ারহাট পৌর ছাত্রদলের সদস্যসচিব মোহন দে, ছাত্রনেতা মিনহাজ উদ্দিন সোহান, জেলা ছাত্রদলের সদস্য আবদুল্লা আল জুবায়ের প্রমুখ।মিছিল পরবর্তী সমাবেশে মিনহাজ উদ্দিন টিটু বলেন, বিএনপির ভারপ্রাপ্ত চেয়ারম্যান ও ছাত্রদলের সাংগঠনিক অভিভাবক দেশনায়ক তারেক রহমান ছাত্রদলের যে কমিটি ঘোষণা দিয়েছেন, সেই কমিটি তৃণমূলের আশা আকাক্সক্ষার প্রতিফলন ঘটেছে।
",31.772447915705946,206.0
20046632,49,রাজনীতি,আরিফুর রহমান দোলন রাজনৈতিক প্রতিহিংসার শিকার: সাংবাদিক নেতৃবৃন্দ,"ঢাকা টাইমস সম্পাদক আরিফুর রহমান দোলনকে মানিলন্ডারিংয়ের একটি মামলার আসামি হিসেবে কারাগারে পাঠানোকে ‘রাজনৈতিক প্রতিহিংসা’ বলে মনে করছেন সাংবাদিক নেতারা। তারা বলছেন, আইনানুগভাবে এখনো তিনি মামলার আসামিই নন। এ ঘটনাকে দুঃখজনক ও রাজনৈতিক প্রতিহিংসার শিকার বলে মন্তব্য করেছেন নেতৃবৃন্দ।
খ্যাতিমান সাংবাদিক ও জনপ্রিয় রাজনীতিবিদ আরিফুর রহমান দোলনকে কারাগারে পাঠানোর প্রতিক্রিয়ায় রবিবার সাংবাদিক নেতৃবৃন্দ বলেন, ‘দ্বাদশ জাতীয় সংসদ নির্বাচনে ফরিদপুর-১ আসন থেকে ঈগল প্রতীকে স্বতন্ত্র প্রার্থী হিসেবে নির্বাচন করেন দোলন। ক্ষমতাসীন দলের একজন প্রভাবশালী নেতা ছিলেন তার প্রতিদ্বন্দ্বী। যিনি নির্বাচিত হয়ে এখন মন্ত্রী হয়েছেন। আরিফুর রহমান দোলন সেই রাজনৈতিক প্রতিহিংসার শিকার হয়েছেন, সেটা বোঝাই যাচ্ছে। বিষয়টি খতিয়ে দেখা প্রয়োজন।’
উল্লেখ্য, ফরিদপুরের দুই ভাই বরকত-রুবেলের বিরুদ্ধে পুলিশের অপরাধ তদন্ত বিভাগ— সিআইডি ২০২০ সালে রাজধানীর কাফরুল থানায় যে মামলা করে তাতে দোলনের নাম নেই। প্রথম তদন্ত শেষে যে ১০ জনের বিরুদ্ধে অভিযোগপত্র দেওয়া হয় সেখানেও নাম নেই তার। পরে ‘পরিকল্পিতভাবে’ তার নাম ঢুকিয়ে সিআইডি একটি সম্পূরক চার্জশিট দেয়। যাতে মামলার সবশেষ আসামির স্থানে অর্থাৎ ৪৬ নম্বর আসামি করা হয় দোলনকে।বিজ্ঞাপনযে চার্জশিট আদালত এখনো গ্রহণই করেননি। অথচ আইনের প্রতি শ্রদ্ধাশীল সাংবাদিক দোলন সেই মামলায় হাজির হলে তাকে কারাগারে পাঠানো হয় গত ৫ মার্চ।
এদিকে আরিফুর রহমান দোলনকে কারাগারে পাঠানোর ঘটনায় ক্ষোভ প্রকাশ করেছেন সর্বস্তরের সাংবাদিকরা। তারা অতিদ্রুত তার মুক্তি দাবি করেছেন।
সাংবাদিক আরিফুর রহমান দোলনকে কারাগারে পাঠানোর প্রতিক্রিয়ায় রবিবার ঢাকা সাংবাদিক ইউনিয়নের সভাপতি সোহেল হায়দার চৌধুরী বলেন, ‘মামলার এজাহারে নাম না থাকলেও আরিফুর রহমান দোলনকে কারাগারে প্রেরণ খুবই দুঃখজনক ঘটনা। সাংবাদিকতার পাশাপাশি যেহেতু তিনি স্থানীয় রাজনীতির সঙ্গে যুক্ত, সেহেতু তিনি রাজনৈতিক প্রতিহিংসার শিকার কি না, তা খতিয়ে দেখা উচিত।’
এ বিষয়ে ঢাকা রিপোর্টার্স ইউনিটির সাধারণ সম্পাদক মো. মহিউদ্দিন বলেন, ‘মামলায় প্রমাণিত হওয়ার আগেই একজন সাংবাদিককে এভাবে কারাগারে পাঠানো খুবই দুঃখজনক। দেশের অনেক ব্যবসায়ী ও প্রভাবশালীদের বিরুদ্ধে এমন অনেক মামলাই রয়েছে, তাদেরকে তো এভাবে কারাগারে পাঠানো হচ্ছে না। দোলন ভাই রাজনৈতিক প্রতিহিংসার শিকার হয়েছেন, এটা বোঝাই যাচ্ছে। তবুও বিষয়টি অধিকতর গুরুত্ব দিয়ে তদন্ত করা উচিত। এভাবে একজন সাংবাদিককে কারাগারে পাঠানো উচিত নয়।’
এ প্রসঙ্গে মন্তব্য করতে গিয়ে বাংলাদেশ ক্রাইম রিপোর্টার্স এসোসিয়েশনের (ক্র্যাব) সাধারণ সম্পাদক সিরাজুল ইসলাম বলেন, ‘যেহেতু মামলা চলমান রয়েছে, এখন পর্যন্ত রায় হয়নি এবং আরিফুর রহমান দোলন ভাই একজন সাংবাদিক, তাকে কারাগারে না পাঠিয়ে রায় পর্যন্ত অপেক্ষা করা যেতো। তিনি তো আর দেশ ছেড়ে পালিয়ে যাননি। আর তিনি একটি পত্রিকার সম্পাদক, দেশ ছেড়ে পালাতেনও না।’
অন্যদিকে ঢাকা টাইমস সম্পাদক আরিফুর রহমান দোলনকে মানিলন্ডারিংয়ের মামলার আসামি হিসেবে কারাগারে পাঠানো হলেও বাস্তবে আইনানুগভাবে এখনো তিনি ওই মামলার আসামিই নন। ফরিদপুরের দুই ভাই বরকত-রুবেলের বিরুদ্ধে সিআইডি রাজধানীর কাফরুল থানায় যে মামলা করে তাতে প্রথমে ১০ জনের বিরুদ্ধে অভিযোগপত্র দেওয়া হয় ও ৪১ জনকে অব্যাহতি (NON SENT UP) দেয়। আদালত অভিযোগপত্র গ্রহণও করে। পরে অভিযোগ গঠনের সময় আদালত অধিকতর তদন্তের জন্য পাঠায় সিআইডিকে। এই মামলায় আদালতে ১৬৪ ধারায় স্বীকারোক্তি দেন ছয়জন। তারা হলেন- বরকত, রুবেল, নাজমুল ইসলাম খন্দকার লেভী, আশিকুর রহমান ফারহান, নিশান মাহমুদ শামীম ও বিল্লাল হোসেন।
এদের মধ্যে শুধুমাত্র বরকত গণহারে ৫১ জনের নাম বলেন, ওই জবানবন্দিতে এক জায়গায় শুধু একবার আরিফুর রহমান দোলনের নাম আছে (বাকি পাঁচজনের কেউই দোলনের নাম বলেননি)।
সিআইডি অধিকতর তদন্তে প্রথম ১০ জনের (বরকত, রুবেল, মোহতাশেম হোসেন বাবর, এইচ এম ফোয়াদ, ফারহান, ফাইন, বিল্লাল, মিনার, নাসিম, ডেভিড) সঙ্গে আরও ৩৬ জনের নাম যুক্ত করে আদালতে প্রতিবেদন জমা দেয় ৮ মাস আগে। এখনো আদালত সেটি গ্রহণ করেননি। এই সম্পূরক অভিযোগপত্রে শেষ নামটি দোলনের, যার শুনানির দিন ধার্য রয়েছে আগামী ২২ এপ্রিল। যতদিন এই অভিযোগপত্র গৃহীত না হচ্ছে, আইন অনুযায়ী ততদিন পর্যন্ত দোলন আসামি নন।
এদিকে অধিকতর তদন্তে অভিযোগপত্রে নাম যুক্ত হতে পারে দু-একটি মিডিয়ায় আসা এমন খবরের ভিত্তিতে রাজনৈতিক প্রতিহিংসার শিকার হওয়ার আশঙ্কা থেকে আরিফুর রহমান দোলন ৮ মাস আগে হাইকোর্ট থেকে ৬ সপ্তাহের আগাম জামিন নেন। পরবর্তীতে নিম্ন আদালতে আত্মসমর্পণও করেন। তিনি প্রতি ধার্য তারিখে নিম্ন আদালতে হাজিরও হচ্ছিলেন- যদিও আদালত এই ৮ মাসে অভিযোগপত্র গ্রহণ করেননি, শুনানিও করেননি। শুধুমাত্র প্রতি মাসে শুনানির দিন ধার্য হয়। অভিযোগপত্র গ্রহণ না হওয়ায় দোলন আসামিও নন। ওই মামলায় দ্বিতীয় দফায় যুক্ত হওয়া বাকি ৩৬ জনের কেউ কারাগারে নেই।
৫ মার্চ আরিফুর রহমান দোলন যথারীতি আগের মতোই আদালতে হাজিরা দেন। এদিনও সম্পূরক অভিযোগপত্র গ্রহণের শুনানির তারিখ দেওয়া হয় ২২ এপ্রিল। কিন্তু আইনের প্রতি শ্রদ্ধা রেখে নিয়মিত হাজিরা দেওয়া ঢাকা টাইমস সম্পাদক আরিফুর রহমান দোলনকে কারাগারে পাঠান আদালত। অথচ এই মামলায় প্রথম অভিযোগপত্রে নাম থাকা ১০ জনের মধ্যে জামিনে আছেন সাতজন। এরা হলেন- বাবর, লেভী, ফারহান, মিনার, নাসিম, বিল্লাল ও ডেভিড।
আরিফুর রহমান দোলন ফরিদপুর-১ আসনে গত জানুয়ারির দ্বাদশ সংসদ নির্বাচনে বিপুল ভোট পেলেও স্বতন্ত্র প্রার্থী হিসেবে পরাজিত হন। তিনি ৮৫ হাজার ভোট পেয়েছিলেন। ওই আসনে বিজয়ী আবদুর রহমান এখন মৎস্য ও প্রাণী সম্পদ মন্ত্রী। আরিফুর রহমান দোলন বাংলাদেশ কৃষক লীগের সাবেক সহ-সভাপতি ও ফরিদপুর জেলা আওয়ামী লীগের সাবেক সদস্য।
আরিফুর রহমান দোলন ঢাকা টাইমস ছাড়াও সাপ্তাহিক এই সময় পত্রিকার সম্পাদক। তিনি আলফাডাঙ্গার বেগম শাহানারা একাডেমীর প্রতিষ্ঠাতা এবং কামারগ্রাম কাঞ্চন একাডেমীর সভাপতি ও আলফাডাঙ্গা আদর্শ কলেজের সভাপতি। পাশাপাশি তিনি একজন লেখক। উপন্যাসসহ তার লেখা ছয়টি বই বিভিন্ন মহলে প্রশংসিত।
এছাড়াও আরিফুর রহমান দোলন সমাজসেবামূলক সংস্থা কাঞ্চন মুন্সী ফাউন্ডেশনের প্রতিষ্ঠাতা ও চেয়ারম্যান। ফাউন্ডেশনের মাধ্যমে তিনি মানবিক সহায়তামূলক নানা কর্মকাণ্ড করে সব মহলের মানুষের কাছেই প্রশংসিত হয়েছেন। গত দুই দশক ধরে ফরিদপুর-১ আসনের তিন উপজেলা আলফাডাঙ্গা, বোয়ালমারী ও মধুখালীতে বহুমূখী উন্নয়ন কর্মকাণ্ড করে বিপুল জনপ্রিয়তা অর্জন করেছেন দোলন।
কর্মজীবনে আরিফুর রহমান দোলন আমাদের সময় পত্রিকার নির্বাহী সম্পাদক, বাংলাদেশ প্রতিদিন-এর উপ-সম্পাদক ও প্রথম আলো পত্রিকার ডেপুটি চিফ রিপোর্টার ছিলেন।
তিনি ঢাকা রিপোর্টার্স ইউনিটি (ডিআরইউ), ঢাকা সাংবাদিক ইউনিয়ন (ডিইউজে), বাংলাদেশ ফেডারেল সাংবাদিক ইউনিয়ন (বিএফইউজে) ও জাতীয় প্রেসক্লাবের সদস্য।
খ্যাতিমান সাংবাদিক আরিফুর রহমান দোলনকে দ্রুত মুক্তির দাবি জানিয়েছেন ঢাকা টাইমস-এ কর্মরত সাংবাদিক, কর্মকর্তা ও কর্মচারীবৃন্দ।",30.98390892507005,207.0
20181886,496,রাজনীতি,"

সরকারের বিরুদ্ধে আমরণ রাজপথে থাকতে হবে : অধ্যক্ষ আলমগীর হোসেন
","বিএনপির কেন্দ্রীয় নেতা ও পিরোজপুর জেলা বিএনপির আহ্বায়ক অধ্যক্ষ আলমগীর হোসেন বলেছেন, দেশের গণতন্ত্র পুনরুদ্ধার ও সাধারণ মানুষের জীবনের নিরাপত্তাসহ ভাতের অধিকার ফিরিয়ে দিতে বিএনপির ভারপ্রাপ্ত চেয়ারম্যান তারেক রহমানের নির্দেশে সবাইকে আমরণ রাজপথে থাকতে হবে। মানুষ হিসেবে জন্মের পর একদিন মৃত্যু যখন নিশ্চিত, তখন সেই মৃত্যু হোক জনগণের অধিকার আদায়ে। জনগণের অধিকার আদায়ের সংগ্রামে মৃত্যু হলে সে মৃত্যু শহীদের মর্যাদা পাবে। গত শুক্রবার সন্ধ্যায় জেলার নাজিরপুরে উপজেলা বিএনপির উদ্যোগে অনুষ্ঠিত দোয়া ও আলোচনা সভায় প্রধান অতিথি হিসেবে তিনি এ কথা বলেন। নাজিরপুর উপজেলা বিএনপির উদ্যোগে আওয়ামী লীগের গত ১৫ বছরের শাসনামলে বিএনপি নেতাদের হত্যা এবং নাজিরপুরে মৃত বিএনপি নেতাদের জন্য অনুষ্ঠিত আলোচনা ও দোয়া মাহফিলে সভাপতিত্ব করেন উপজেলা বিএনপির আহ্বায়ক মিজানুর রহমান দুলাল। এ সময় অধ্যক্ষ আলমগীর হোসেন নাজিরপুর উপজেলা ছাত্রদলের যুগ্ম আহ্বায়ক শামসুল হক ছোট্ট হত্যার বিচার আট বছরেও না হওয়ায় দুঃখ প্রকাশ করেন। আরো বক্তব্য রাখেন, জেলা বিএনপির সদস্যসচিব গাজী অহিদুজ্জামান লাভলু, জেলা বিএনপির যুগ্ম আহ্বায়ক শেখ রিয়াজ উদ্দিন রানা, উপজেলা বিএনপির সদস্যসচিব মো: আবু হাসান খান প্রমুখ। গত ২০১৬ সালের ৮ মার্চ রাতে উপজেলার শেখমাটিয়া ইউপির নির্বাচনে বিএনপি সমর্থিত চেয়ারম্যান প্রার্থীর পক্ষে কাজ করায় ও জমি নিয়ে বিরোধের জেরে উপজেলা ছাত্রদলের যুগ্ম আহ্বায়ক মো: শামসুল হক ছোট্টকে স্থানীয় রঘুাথপুরের স্কুল-সংলগ্ন ফাঁকা রাস্তার পাশে ফেলে প্রতিপক্ষ নির্মমভাবে কুপিয়ে হত্যা করে।
",30.727660947116284,208.0
20046826,133,অর্থনীতি,ব্র্যান্ড প্র্যাক্টিশনার্স বাংলাদেশের ফ্যাশন এন্ড লাইফস্টাইল মার্কেটিং ফেস্ট অনুষ্ঠিত,"ব্র্যান্ড প্র্যাকটিশনার্স বাংলাদেশের আয়োজনে অনুষ্ঠিত হল “ফ্যাশন এন্ড লাইফস্টাইল মার্কেটিং ফেস্ট”। গত ৯ই মার্চ ঢাকার ওয়েস্টিন হোটেলে এই প্রোগ্রাম অনুষ্ঠিত হয় । অনুষ্ঠানে ফ্যাশন ইন্ডাস্ট্রির ব্যবসা এবং মার্কেটিং এর সাথে জড়িত বিভিন্ন শাখার ৩৪ জন প্রাজ্ঞ বক্তা ১০টি প্রয়োজনীয় সেসানে মূল্যবান মতামত প্রদান করেন।
অনুষ্ঠানে ব্র্যান্ড প্র্যাকটিশনার্স বাংলাদেশ এর নিজস্ব ম্যাগাজিন বিজনেস ব্রিলিয়ানয এর ৪র্থ সংখ্যা উন্মোচন করা হয়। এই সংখ্যায় বাংলাদেশের শীর্ষস্থানীয় ব্যবসায়ী এপেক্স ফুটওয়্যার লিমিটেড বোর্ড এর চেয়ারম্যান সৈয়দ মঞ্জুর এলাহী কে প্রচ্ছদ করে তার জীবন ও কর্ম নিয়ে ফিচার কাভার করা হয়েছে।
ব্র্যান্ড প্র্যাকটিশনার্স বাংলাদেশের উদ্যোগে প্রথমবারের মত এই আয়োজনের প্রধান পৃষ্ঠপোষক ইয়েলো এর হেড অফ রিটেইল অপারেশনস হাদি চৌধুরী বলেন “বর্তমান সময়ের ফ্যাশন এবং লাইফ স্টাইল মার্কেটিং ও বিজনেস প্রসারের জন্যে গুরুত্বপূর্ণ বিষয়গুলো নিয়ে আয়োজিত এই ফেস্ট আয়োজনের প্রধান অংশীদার হতে পেরে আমরা আনন্দিত। ইয়েলো তার যাত্রার শুরু থেকেই কোয়ালিটি মেইন্টেইন করে প্রোডাক্ট তৈরি করে আসছে।মার্কেটিং মাস্টারি সেসানে ফ্যাশন ও লাইফস্টাইল ব্যবসার সাফল্যের কৌশল প্যানেল, এ কথা বলেন হাদি চৌধুরী, হেড অফ রিটেইল অপারেশন্স; ইমতিয়াজ নওশের, ক্যাটাগরি ডেভেলপমেন্ট অ্যান্ড মার্কেটিং হেড, বিওয়াইডি বাংলাদেশ; মাহাদি ফয়সাল, হেড অফ মার্কেটিং এবং হেড অফ বিজনেস, ফ্রেশ প্রোডিউস, এসিআই লজিস্টিকস লিমিটেড; ফারহানা এ. প্রীতি, সহকারী ভাইস প্রেসিডেন্ট, সাজগোজ লিমিটেড; মুনাফ মজিব চৌধুরী, পার্টনার ডিরেক্টর, আলেফ। প্যানেলটি মডারেট করবেন মনসুরুল আজিজ, হেড অফ ব্রান্ড, নগদ।
মার্কেট অপারেশনস সেসানে রোডম্যাপ ফর বাংলাদেশ ফ্যাশন অ্যান্ড লাইফস্টাইল বিজনেস প্যানেলে কথা বলেন আরফানুল হক, জিএম ও হেড অফ রিটেইল, বাটা শু কোম্পানি (বাংলাদেশ) লিমিটেড; মোহাম্মদ মনজুর আলম ভূঁইয়া, এজিএম (মার্কেটিং), বসুন্ধরা সিটি ডেভেলপমেন্ট লিমিটেড; শামদানী তাবরিজ, সিইও, রাপিডো ডেলিভারিস এবং আনন্দ চৌধুরী, সিইও, আসীন। প্যানেলটি মডারেট করেন সুমাইয়া মতিয়াতুর, হেড অফ কমিউনিকেশন, ইউনাইটেড ইন্টারন্যাশনাল ইউনিভার্সিটি।
তুষার মালেক, ম্যানেজিং ডিরেক্টর ও ফাউন্ডার, ফেস্টিভাইব; ফয়সাল মৃত্তিক, জেকে ফরেন ব্র্যান্ডস; সাবেরা আনোয়ার, গোদেশী, প্রতিষ্ঠাতা এবং শাবাব দিন শরেক, জেন্টলম্যানস ওয়ার্ডব। প্যানেলটি মডারেট করবেন সৈয়দ ইয়াসির আলম, প্রতিষ্ঠাতা ও ম্যানেজিং পার্টনার, ফিয়েরো।ট্রেন্ডসেটিং কৌশল, ফ্যাশনেবল বিজনেস অ্যাপ্রোচ প্যানেলে কথা বলেন জি এম কামরুল হাসান, প্রতিষ্ঠাতা ও এমডি, ফিওনা বাংলাদেশ, মন্নুজান নার্গিস, সিইও, লেরেভ ওয়্যার ড্রিমস; নিশাত আনজু, প্রতিষ্ঠাতা, অরাম এবং সাফিয়া সাথী, প্রতিষ্ঠাতা এবং ডিজাইনার, সাফিয়া সাথী।এই আয়োজন নিয়ে ব্র্যান্ড প্র্যাকটিশনার্স বাংলাদেশ এর ফাউন্ডার ও প্রধান নির্বাহী মির্জা মুহাম্মদ ইলিয়াস বলেন “যাত্রার শুরু থেকেই ব্র্যান্ড প্র্যাকটিশনার্স বাংলাদেশ দরকারি ও কার্যকরী বিষয়ে মার্কেটিং ফেস্ট আয়োজন করে আসছে। ফ্যাশন ইন্ডাস্ট্রির উদ্যোগ এবং ব্যবসাগুলো কিভাবে আরও ইউনিক ফ্যাশন ক্রিয়েট করতে পারে, বিশ্বব্যাপী বাংলাদেশী ব্র্যান্ডকে চেনাতে পারে এবং নিজেদের সাসটেইনেবল ভেঞ্চার হিসাবে প্রতিষ্ঠিত করতে পারে তা নিয়েই এই মার্কেটিং ফেস্টের আয়োজন”। আয়োজনের সকল বক্তা, স্পন্সর, পার্টনার ও অংশগ্রহণকারীদেরকে ধন্যবাদ জ্ঞাপন করে তিনি এই ধরনের আরও মার্কেটিং ফেস্ট আয়োজন করার আশা ব্যক্ত করেন।
এই মার্কেটিং ফেস্টে টাইটেল স্পন্সর ছিল ইয়েলো, পাওয়ারড বাই পার্টনার ছিল হারলান এবং বিওয়াইডি, প্লাটিনাম পার্টনার: স্বপ্ন এবং সুইস, স্ট্র্যাটেজিক পার্টনার: প্রথমআলো, ইয়ুথ পার্টনারঃ জেসিআই, পাবলিকেশন পার্টনার: বিজনেস ব্রিলিয়ানয এবং নলেজ পার্টনার: প্র্যাকটিশনারস একাডেমি, টু হুইলার পার্টনারঃ ইয়ামাহা, ফুটওয়ার পার্টনার: বাটা, ফ্রাগনান্স পার্টনার: ফগ, ফার্নিচার পার্টনার : হাতিল, এসি পার্টনার: গ্রি, অরগানিক পার্টনার: কাজী এন্ড কাজী, বুক স্টোর পার্টনার: রকমারি, স্যুট পার্টনার: ফেইরো, কিডস ক্রিয়েটিভিটি পার্টনার: গুফি, গ্রুমিং পার্টনার: সাজগোজ, প্রমোশনাল পার্টনার: মালেদা গ্রুপ, , ক্লাব পার্টনার: নর্থ সাউথ ইউনিভার্সিটি কমিউনিকেশনস ক্লাব ও জগন্নাথ ইউনিভার্সিটি ক্যারিয়ার ক্লাব, ইন এ্যাসোসিয়েশন পার্টনার: মিলেনিয়াল টাইকুন্স।সমাপনী বক্তব্যে সবাইকে ধন্যবাদ জানান ব্র্যান্ড প্র্যাক্টিশনার্স বাংলাদেশের সোহরাব হোসেন গুড্ডু।",30.563665094062678,209.0
20181682,468,অর্থনীতি,"

বৈদেশিক মুদ্রা ছাড়াই কাউন্টার-ট্রেড ব্যবস্থা চালু করল বাংলাদেশ ব্যাংক
","কাউন্টার-ট্রেড ব্যবস্থার মাধ্যমে আমদানি ও রফতানি লেনদেন নিষ্পত্তির জন্য নতুন নীতিমালা ঘোষণা করেছে বাংলাদেশ ব্যাংক।
কাউন্টার-ট্রেড আন্তর্জাতিক বাণিজ্যের একটি পারস্পরিক বিনিময় পদ্ধতি যেখানে পণ্য বা পরিষেবাগুলো নগদ মুদ্রার পরিবর্তে অন্যান্য পণ্য বা পরিষেবাদির জন্য বিনিময় করা হয়।
এভাবে বৈদেশিক মুদ্রা ছাড়াই পণ্যের বিনিময়ে পণ্য আমদানি-রফতানি করা যায়। অর্থাৎ বিদেশে কোনো কোম্পানি থেকে ১০০ ডলার মূল্যের পণ্য আমদানি করে ওই কোম্পানির কাছে টাকা পরিশোধ না করেই, তারা একই মূল্যের আরেকটি পণ্য রফতানি করতে পারবে। এসব লেনদেনে বৈদেশিক মুদ্রা বা ডলারের প্রয়োজন হবে না।
রোববার (১০ মার্চ) বাংলাদেশ ব্যাংকের বৈদেশিক মুদ্রানীতি বিভাগ এ সংক্রান্ত একটি পরিপত্র জারি করে তা তাৎক্ষণিক বাস্তবায়নের জন্য সব তফসিলি ব্যাংকের শীর্ষ ব্যবস্থাপনা কর্তৃপক্ষের কাছে পাঠিয়েছে।
নতুন নীতিমালা অনুযায়ী, কাউন্টার-ট্রেড পদ্ধতির মাধ্যমে বাংলাদেশ থেকে রফতানি হওয়া পণ্যের দামের সাথে বাংলাদেশে আমদানি করা পণ্যের দাম সমন্বয় করা যাবে।
এক্ষেত্রে এ দেশের রফতানিকারক, আমদানিকারক বা ব্যবসায়ীরা কাউন্টার-ট্রেড প্রক্রিয়ায় আমদানি ও রফতানি কার্যক্রম পরিচালনার জন্য বিদেশী প্রতিষ্ঠানের সাথে চুক্তি করতে পারেন।
স্থানীয় ব্যাংক বিদেশী প্রতিষ্ঠানের নামে বা বাংলাদেশী ব্যবসায়ীদের সাথে যৌথভাবে দেশে এসক্রো অ্যাকাউন্ট পরিচালনা করবে, যাতে স্থানীয় আমদানিকারকের কাছ থেকে প্রাপ্ত আমদানি মূল্য জমা দেয়া হবে।
এ দেশ থেকে রফতানি হওয়া পণ্যের মূল্য আমানতের স্থিতির বিপরীতে স্থানীয় রফতানিকারককে পরিশোধ করা হবে।
এসক্রো হিসাবের অবস্থা নির্দিষ্ট সময়ে তাদের সাথে সমন্বয় করার জন্য বিদেশী প্রতিষ্ঠানগুলোর সাথে নিয়মিত যোগাযোগ করা হবে। নীতিমালায় বলা হয়েছে, বাংলাদেশী ব্যবসায়ীরা বিদেশী ব্যবসায়ীদের মতো বিদেশী ব্যাংকে এসক্রো হিসাব পরিচালনা করতে চাইলে বাংলাদেশ ব্যাংকের অনুমতি নিতে হবে।
সূত্র : ইউএনবি
",30.471533233166262,210.0
20181495,443,রাজনীতি,"

দ্রব্যমূল্যের লাগাম টেনে ধরে বাজার নিয়ন্ত্রণ করতে হবে : নূরুল ইসলাম বুলবুল
","দ্রব্যমূল্যের লাগাম টেনে ধরে বাজার নিয়ন্ত্রণ করার জোর দাবি জানিয়েছেন বাংলাদেশ জামায়াতে ইসলামীর কেন্দ্রীয় নির্বাহী পরিষদ সদস্য ও ঢাকা মহানগরী দক্ষিণের আমির মু. নূরুল ইসলাম বুলবুল।
তিনি বলেন, রমজানের পুর্ব মুহূর্তে দ্রব্যমূল্যের ঊর্ধ্বগতির ফলে সাধারণ মানুষের নাভিশ্বাস উঠেছে। চাল, ডাল, আলু, পেঁয়াজ থেকে শুরু করে তেল গ্যাস সবকিছুর মূল্য আকাশচুম্বি। নিত্যপ্রয়োজনীয় দ্রব্যসামগ্রী অসহায় ও নিম্ন আয়ের মানুষের ক্রয় ক্ষমতার বাইরে চলে গেছে। এ অবস্থায় রোজা পালনের জন্য প্রয়োজনীয় খাদ্য সামগ্রী কিনতে তারা হিমশিম খাচ্ছে। এই ভয়াবহ পরিস্থিতিতেও দেশের মন্ত্রীরা জনগণের সাথে মশকরা করছে। ইফতারে সুন্নতি খাবার খেজুরের পরিবর্তে বরই খাওয়ার নির্দেশনা দিচ্ছে। আমরা সরকারের দায়িত্বশীল ব্যক্তিবর্গের এমন কাণ্ডজ্ঞানহীন বক্তব্যের তীব্র নিন্দা ও প্রতিবাদ জানাচ্ছি। একইসাথে জনগণের স্বার্থে আমরা জামায়াতে ইসলামীর পক্ষ থেকে অতিসত্তর দ্রব্যমূল্যের লাগাম টেনে ধরে বাজার নিয়ন্ত্রণ করার এবং নিত্য প্রয়োজনীয় দ্রব্যের দাম কমিয়ে সাধারণ মানুষের ক্রয় ক্ষমতার মধ্যে নিয়ে আসার জন্য সরকারের কাছে জোর দাবি জানাচ্ছি।
রোববার দুপুরে বাংলাদেশ জামায়াতে ইসলামী ঢাকা মহানগরী দক্ষিণের মতিঝিল দক্ষিণ থানা ও পল্টন দক্ষিণ থানার উদ্যোগে রাজধানীর মতিঝিল ও পল্টনে অসহায় ও নিম্ন আয়ের মানুষের মাঝে সেহরি ও ইফতারের ফুড প্যাকেট বিতরণ অনুষ্ঠানে প্রধান অতিথির বক্তব্যে তিনি এসব কথা বলেন।
ঢাকা মহানগরী দক্ষিণের মজলিসে শূরা সদস্য ও মতিঝিল দক্ষিণ থানা আমির মুতাসিম বিল্লাহর সভাপতিত্বে রাজধানীর মতিঝিলে ফুড প্যাকেট বিতরণ অনুষ্ঠানে বিশেষ অতিথি ছিলেন কেন্দ্রীয় মজলিসে শূরা সদস্য ও ঢাকা মহানগরী দক্ষিণের নায়েবে আমির অ্যাডভোকেট ড. হেলাল উদ্দিন, কেন্দ্রীয় মজলিসে শূরা সদস্য ও ঢাকা মহানগরী দক্ষিণের সহকারী সেক্রেটারি মু. কামাল হোসাইন।
এ সময় আরো উপস্থিত ছিলেন কেন্দ্রীয় মজলিসে শূরা সদস্য ও ঢাকা মহানগরী দক্ষিণের কর্মপরিষদ সদস্য ড. মোবারক হোসাইন, ঢাকা মহানগরী দক্ষিণের সহকারী প্রচার সম্পাদক আশরাফুল আলম ইমন, থানা সেক্রেটারি ইমাম হোসাইন, থানা কর্মপরিষদ সদস্য আব্দুল আওয়ালসহ বিভিন্ন পর্যায়ের নেতৃবৃন্দ।
অপরদিকে ঢাকা মহানগরী দক্ষিণের মজলিসে শূরা সদস্য ও পল্টন দক্ষিণ থানা আমির শাহীন আহমদ খানের সভাপতিত্বে পল্টনে ফুড প্যাকেট বিতরণ অনুষ্ঠানে বিশেষ অতিথি ছিলেন কেন্দ্রীয় মজলিসে শূরা সদস্য ও ঢাকা মহানগরী দক্ষিণের নায়েবে আমির অ্যাডভোকেট ড. হেলাল উদ্দিন, কেন্দ্রীয় মজলিসে শূরা সদস্য ও ঢাকা মহানগরী দক্ষিণের সহকারী সেক্রেটারি মু. কামাল হোসাইন।
এ সময় আরো উপস্থিত ছিলেন মহানগরীর মজলিসে শূরা সদস্য ও থানা সেক্রেটারি অ্যাডভোকেট মারুফুল ইসলাম, থানা কর্মপরিষদ সদস্য মোস্তাফিজুর রহমান শাহীন, ওমর ফারুক, আ.ফ.ম ইউসুফসহ বিভিন্ন পর্যায়ের নেতৃবৃন্দ।
নূরুল ইসলাম বুলবুল বলেন, বাংলাদেশ জামায়াতে ইসলামী তার প্রতিষ্ঠালগ্ন থেকেই ন্যায় ও ইনসাফ ভিত্তিক একটি কল্যাণরাষ্ট্র প্রতিষ্ঠার জন্য আপ্রাণ প্রচেষ্টা করে যাচ্ছে। সেই কল্যাণ রাষ্ট্র প্রতিষ্ঠার ধারাবাহিকতায় আমরা যাবতীয় প্রচেষ্টা অব্যাহত রেখেছি। সে লক্ষ্যে মানুষের পাশে থেকে জামায়াত কাজ করে যাচ্ছে। যারা অসহায় বঞ্চিত তাদেরকে বিভিন্ন প্রকার সাহায্য সহায়তা আমরা প্রদান করে আসছি। সকল দুর্যোগ প্রতিকূল পরিস্থিতিতেও যারা অসহায় হয়ে পড়েন তাদের পাশে আমরা সার্বিক সহযোগিতা নিয়ে পাশে থাকার চেষ্টা করি। এটা জামায়াতের চার দফা কর্মসূচির মধ্যে অন্যতম কাজ। সমাজসেবা ও সমাজ সংস্কারমূলক একাজ দৃঢ়তার সাথে আমরা পরিচালনা করে যাচ্ছি। এই রমজানেও আমরা ঢাকা মহানগরী দক্ষিণ এলাকায় বসবাসকারী অস্বচ্ছল পরিবারের মাঝে ইফতার ও সাহরির ফুড প্যাকেট বিতরণের ব্যাপক কর্মসূচি গ্রহণ করেছি। ইতোমধ্যেই অসংখ্য মানুষের কাছে আমাদের সাহায্য সহযোগিতা পৌছিয়ে দেয়া হয়েছে এবং খুঁজে খুঁজে এসব মানুষের কাছে ইফতার ও সাহরির ফুড প্যাকেট পৌঁছানোর কাজ চলমান রয়েছে। আমরা বাংলাদেশকে সুখি ও সমৃদ্ধ রাষ্ট্র হিসেবে প্রতিষ্ঠার স্বপ্ন দেখি। যেখানে সকল নাগরিকের ন্যায্য অধিকার প্রতিষ্ঠিত হবে। তিনি অসহায় মানুষের রোজা পালনে সহায়তার জন্য সমাজের বিত্তবানদের এগিয়ে আসার উদাত্ব আহ্বান জানান।
প্রেস বিজ্ঞপ্তি
",30.351136527122314,211.0
20181487,441,শিক্ষা,"

চুয়েট, কুয়েট ও রুয়েটের সমন্বিত ভর্তি পরীক্ষার ফল প্রকাশ, ভর্তি শুরু ২৮ এপ্রিল
","চট্টগ্রাম প্রকৌশল ও প্রযুক্তি বিশ্ববিদ্যালয় (চুয়েট), খুলনা প্রকৌশল ও প্রযুক্তি বিশ্ববিদ্যালয় (কুয়েট) ও রাজশাহী প্রকৌশল ও প্রযুক্তি বিশ্ববিদ্যালয়ের (রুয়েট) প্রকৌশল গুচ্ছের ২০২৩-২০২৪ শিক্ষাবর্ষের স্নাতক প্রথম বর্ষ/লেভেল-১-এর সমন্বিত ভর্তি পরীক্ষার ফলাফল প্রকাশিত হয়েছে।
গত শুক্রবার রাতে তিন বিশ্ববিদ্যালয়ের ভিসি এবং কেন্দ্রীয় ভর্তি কমিটির সদস্যদের সমন্বয়ে অনুষ্ঠিত সভার অনুমোদনক্রমে কেন্দ্রীয় ভর্তি কমিটির সভাপতি ও চুয়েটের সিভিল অ্যান্ড এনভায়রনমেন্টাল ইঞ্জিনিয়ারিং অনুষদের ডিন অধ্যাপক ড. সুদীপ কুমার পাল এবং সদস্য সচিব ও পদার্থ বিজ্ঞান বিভাগের অধ্যাপক ড. মো: মহি উদ্দিন স্বাক্ষরিত এক বিজ্ঞপ্তির মাধ্যমে এ ফলাফল ঘোষণা করা হয়।
ভর্তি পরীক্ষার ফলাফল https://admissionckruet.ac.bd/ থেকে বিস্তারিত জানা যাবে।
চুয়েটের এক সংবাদ বিজ্ঞপ্তিতে জানানো হয়েছে, এবারের সমন্বিত ভর্তি পরীক্ষায় সম্মিলিতভাবে ‘ক’ (ইঞ্জিনিয়ারিং বিভাগসমূহ এবং নগর ও অঞ্চল পরিকল্পনা বিভাগ) গ্রুপে মেধাক্রম ১-১১৪৬২ পর্যন্ত এবং ‘খ’ (স্থাপত্য বিভাগ) গ্রুপে মেধাক্রম ১-৭৬০ পর্যন্ত মেধাতালিকা প্রকাশ করা হয়।
এদিকে আগামী ২৮ এপ্রিল সকাল সাড়ে ৯টা থেকে বিকেল সাড়ে ৩টা পর্যন্ত স্ব-স্ব বিশ্ববিদ্যালয়ে ভর্তি কার্যক্রম শুরু হবে। এতে প্রথম পর্যায়ে ‘ক’ গ্রুপে ১-৩৫০০ পর্যন্ত এবং ‘খ’ গ্রুপে ১-১২০ পর্যন্ত ভর্তিচ্ছু শিক্ষার্থীদের ভর্তির জন্য নিরীক্ষা কমিটির নিকট উপস্থিত হওয়ার জন্য বলা হয়েছে।
এছাড়া পার্বত্য চট্টগ্রাম ও অন্যান্য জেলার ক্ষুদ্র নৃ-গোষ্ঠীদের জন্য সংরক্ষিত আসনের ক্ষেত্রে ‘ক’ গ্রুপে ১-১৮ পর্যন্ত ও ‘খ’ গ্রুপে ১-২ পর্যন্ত, ‘খ’ গ্রুপে ১-২ পর্যন্ত বান্দরবান জেলার অধিবাসীদের জন্য ‘ক’ গ্রুপে ১-২ পর্যন্ত ১ম পর্যায়ের মেধাক্রম হিসেবে ঘোষণা করা হয়েছে।
বিজ্ঞপ্তিতে বলা হয়েছে, ভর্তিচ্ছুক মেধাস্থান প্রাপ্ত সকল প্রার্থীকে আগামী ২১ এপ্রিল সকাল ৯টা থেকে https://admissionckruet.ac.bd/ লিংকে প্রবেশ করে ‘Online Choice Form’-এ চাহিত প্রয়োজনীয় তথ্য পূরণ এবং বিশ্ববিদ্যালয় ও বিভাগের পছন্দক্রম প্রদান করতে হবে। Online Choice Form-এ প্রদানকৃত তথ্য ও পছন্দক্রম ২৭ এপ্রিল সকাল ৯টার পূর্বপর্যন্ত প্রার্থী প্রয়োজনে পরিবর্তন করতে পারবে এবং উক্ত সময় পর ভর্তির জন্য নির্বাচিত প্রার্থীদের Online Choice Form লক হয়ে যাবে। এরপর আর কোনো তথ্য বা পছন্দক্রম পরিবর্তন করা যাবে না। পূরণকৃত ফরমের (প্রিন্টেড) ০১ কপি ভর্তির সময়ে সঙ্গে নিয়ে আসতে হবে। ভর্তি কার্যক্রম চুয়েট, কুয়েট এবং রুয়েট কেন্দ্রসমূহে একযোগে অনুষ্ঠিত হবে। প্রার্থী যে কেন্দ্র থেকে ভর্তি পরীক্ষায় অংশ নিয়েছে উক্ত কেন্দ্রেই উপস্থিত হয়ে ভর্তির প্রয়োজনীয় কার্যক্রম সম্পন্ন করবে। প্রথম পর্যায়ে উপরোল্লিখিত মেধাক্রম, তারিখ ও সময়সূচি অনুযায়ী ভর্তিচ্ছু প্রার্থীদের ভর্তির জন্য নিরীক্ষা কমিটির নিকট উপস্থিত হবে। উক্ত দিনই নিরীক্ষা কমিটি দ্বারা প্রার্থীদের সনদপত্র যাচাইপূর্বক জমাদানের পর স্বাস্থ্য পরীক্ষা করা হবে। পরের দিন ২৯ এপ্রিল সকালে ঘোষণাকৃত প্রার্থীদের প্রাপ্ত বিশ্ববিদ্যালয় ও বিভাগ দেখে কেবল ভর্তি কমিটির অনুমোদনকৃত স্বাস্থ্য পরীক্ষায় যোগ্য প্রার্থীদেরকে ভর্তির জন্য নির্ধারিত ১৮,৫০০/= (আঠারো হাজার পাঁচ শ’) টাকা ফি সংশ্লিষ্ট বিশ্ববিদ্যালয়ের নির্দেশিত ব্যাংকে অথবা অনলাইনে বিকেল ৩টার মধ্যে জমা দিতে হবে।
উল্লেখ্য, ভর্তির জন্য সংরক্ষিত আসনসহ চুয়েটে ৯৩১টি, কুয়েটে ১০৬৫টি এবং রুয়েটে ১২৩৫টি সর্বমোট ৩২৩১টি আসন রয়েছে।
গত ৩ মার্চ ২০২৩-২০২৪ শিক্ষাবর্ষের এই ভর্তি পরীক্ষা অনুষ্ঠিত হয়।
",30.33851364922241,212.0
20046615,32,রাজনীতি,আওয়ামী লীগ কর্মীর ময়নাতদন্ত প্রতিবেদন প্রত্যাখ্যান করে পুনঃতদন্তের দাবি,"রাজশাহী মহানগর আওয়ামী লীগের কর্মী নয়নাল উদ্দিনের (৬০) মরদেহের ময়নাতদন্ত প্রতিবেদন প্রত্যাখ্যান করে পুনরায় ময়নাতদন্ত ও মামলার সুষ্ঠু তদন্তের দাবি জানানো হয়েছে
রাজশাহী মহানগর আওয়ামী লীগের কর্মী নয়নাল উদ্দিনের (৬০) মরদেহের ময়নাতদন্ত প্রতিবেদন প্রত্যাখ্যান করে পুনরায় ময়নাতদন্ত ও মামলার সুষ্ঠু তদন্তের দাবি জানানো হয়েছে। গতকাল বেলা ১১টায় নগরীর সিঅ্যান্ডবি মোড়ে অনুষ্ঠিত এক মানববন্ধন কর্মসূচিতে এ দাবি জানানো হয়। জাতীয় শ্রমিক লীগ রাজশাহী মহানগর শাখা এ কর্মসূচির আয়োজন করে।এতে সভাপতিত্ব করেন মহানগর শ্রমিক লীগ সভাপতি মাহাবুল আলম। সাধারণ সম্পাদক আক্তার আলীর পরিচালনায় মহানগর আওয়ামী লীগের শ্রম বিষয়ক সম্পাদক আবদুস সোহেল, জাতীয় শ্রমিক লীগের মহানগরের সহ-সভাপতি সেলিম রেজা বাইরন, যুগ্ম সাধারণ সম্পাদক রাশেদুজ্জামান রাশেদ, রাজশাহী সড়ক ও জনপথ বিভাগ কর্মচারী ইউনিয়নের সভাপতি রেজায় করিম বুলবুলসহ আরও অনেকে বক্তব্য রাখেন। তারা বলেন, এমপি ফারুক চৌধুরীর কার্যালয়ের ম্যানহোল থেকে মরদেহ উদ্ধার করা হয়েছে বলে নয়নালের মৃত্যুর সঠিক তদন্ত হচ্ছে না। রামেক ফরেনসিক বিভাগ থেকে ময়নাতদন্তের যে প্রতিবেদন দেয়া হয়েছে সেটির গ্রহণযোগ্যতা নিয়ে প্রশ্ন আছে। তাই তারা নয়নালের মরদেহের পুনরায় ময়নাতদন্ত করা দরকার। নয়নালের মৃত্যুর সঠিক কারণ উদ্‌ঘাটন ও জড়িত যিনিই হন না কেন, তাকে আইনের আওতায় আনার দাবিও জানানো হয়।এ বিষয়ে মামলার তদন্ত কর্মকর্তা শিরোইল পুলিশ ফাঁড়ির ইনচার্জ উপ-পরিদর্শক (এসআই) মাহাফুজুর রহমান বলেন, তদন্ত প্রায় শেষ পর্যায়ে। সিনিয়র স্যারেরা আবার বসবেন। তারপর পরবর্তী আইনগত পদক্ষেপ গ্রহণ করা হবে।বিজ্ঞাপনএর আগে গত বছরের ১২ই ডিসেম্বর রাজশাহী-১ (গোদাগাড়ী-তানোর) আসনের এমপি ওমর ফারুক চৌধুরীর রাজনৈতিক কার্যালয়ের ম্যানহোল থেকে আওয়ামী লীগ কর্মী নয়নাল উদ্দিনের অর্ধগলিত মরদেহ উদ্ধার করে পুলিশ। এ ঘটনায় নিহত নয়নাল উদ্দিনের বোন কুলসুম বেগম অজ্ঞাত পরিচয় ব্যক্তিদের আসামি করে বোয়ালিয়া থানায় একটি হত্যা মামলা করেন।",30.09605846706611,213.0
20044812,10,রাজনীতি,দৌলতপুরে ২ প্রার্থী সমান ভোট পাওয়ায় ফলাফল স্থগিত,"কুষ্টিয়ার দৌলতপুরে ইউনিয়ন পরিষদের উপনির্বাচনে প্রতিদ্বন্দ্বী দুই প্রার্থী সমান সংখ্যক ভোট পাওয়ায় ফলাফল স্থগিত করা হয়েছে
কুষ্টিয়ার দৌলতপুরে ইউনিয়ন পরিষদের উপনির্বাচনে প্রতিদ্বন্দ্বী দুই প্রার্থী সমান সংখ্যক ভোট পাওয়ায় ফলাফল স্থগিত করা হয়েছে। তাদের মধ্যে পুনরায় ভোটগ্রহণের সিদ্ধান্ত নিয়েছেন উপজেলা নির্বাচন অফিসার ও রিটার্নিং অফিসার। প্রার্থীরা হলেন-আব্দুল মান্নান বিশ্বাস রানা ঘোড়া প্রতীক পেয়েছেন ৬ হাজার ১২৩ ভোট। অপরদিকে মো. ফারুক আলম পান্না মোটরসাইকেল প্রতীক একই ভোট পেয়েছেন। এ ছাড়াও নির্বাচনে প্রতিদ্বন্দ্বী অপর দুই প্রার্থী মো. জামিরুল ইসলাম বাবু আনারস প্রতীকে ভোট পেয়েছেন ৪ হাজার ৯১৩ এবং মো. মেহেদী হাসান মাস্টার চশমা প্রতীকে ভোট পেয়েছেন ৬৩৬ ভোট।",29.916131981694022,214.0
20180701,345,রাজনীতি,"

 ১৫ মার্চ দেশব্যাপী বিক্ষোভ করবে ৫ দলীয় বাম জোট
","৫ দলীয় বাম জোটের কেন্দ্রীয় পরিচালনা কমিটির এক জরুরি সভা গতকাল সকালে রাজধানীর ১৪ পুরানা পল্টনস্থ কেন্দ্রীয় কার্যালয়ে অনুষ্ঠিত হয়েছে। পরে গণমাধ্যমে পাঠানো এক বিবৃতিতে বিস্তারিত জানানো হয়, গ্যাস ও বিদ্যুতের দাম বৃদ্ধির তীব্র নিন্দা ও প্রতিবাদ জানাতেই এই সভা অনুষ্ঠিত হয়। বিবৃতিতে গ্যাস ও বিদ্যুতের বর্ধিত মূল্য ১৪ মার্চের মধ্যে প্রত্যাহারের দাবি জানিয়ে তারা বলেন, অন্যতায় আগামী ১৫ মার্চ ২০২৪ দেশের সব জেলা, উপজেলা, বিভাগীয় শহর ও রাজধানীতে সমাবেশ ও বিক্ষোভ মিছিলের কর্মসূচির ঘোষণা দেন।বৈঠকে সভাপতিত্ব করেন জোটের কেন্দ্রীয় সমন্বয়ক ও বাংলাদেশের কমিউনিস্ট পার্টির (মার্কসবাদী) কেন্দ্রীয় সভাপতি কমরেড আব্দুস সামাদ সুজন। বক্তব্য রাখেন সাধারণ সম্পাদক কমরেড সাহিদুর রহমান, বিপ্লবী কমিউনিস্ট কেন্দ্রের কেন্দ্রীয় সাধারণ সম্পাদক ও পাঁচ দলীয় বাম জোটের কেন্দ্রীয় পরিচালনা কমিটির সদস্য কমরেড বিধান দাস, সচেতন নাগরিক পার্টির সভাপতি কমরেড হেলাল উদ্দিন ও সাধারণ সম্পাদক কমরেড জামিরুল রহমান ডালিম, সোশ্যালিস্ট পার্টির কেন্দ্রীয় সভাপতি কমরেড শাহীন আহমেদ, বাংলাদেশের সাম্যবাদী দলের (মার্কসবাদী) কেন্দ্রীয় সভাপতি কমরেড গিয়াসউদ্দিন ভুঁইয়া এবং নারী নেত্রী কমরেড এলিজা খানম। বিজ্ঞপ্তি।
",29.46770576239108,215.0
20181853,493,অর্থনীতি,"
 	ডিবেট ফর ডেমোক্র্যাসি  
‘বেইলি রোডের অগ্নিকাণ্ডের দায় কেউ এড়াতে পারে না’
"," 
দেশে যে পরিমাণ সাইক্লোন শেল্টার রয়েছে তা পর্যাপ্ত নয়। দুর্যোগে ক্ষতিগ্রস্তদের আর্থিক সহায়তার পরিমাণ বাড়ানোর উদ্যোগ নেয়া হয়েছে। দুর্যোগ ব্যবস্থাপনা ও ত্রাণ মন্ত্রালয়ের কাজে কোনো অনিয়ম ও দুর্নীতি থাকলে তা কঠোর হাতে নিয়ন্ত্রণ করা হবে। বেইলি রোডের অগ্নিকাণ্ডের ঘটনার দায় কেউ এড়াতে পারে না মন্তব্য করে দুর্যোগ ব্যবস্থাপনা ও ত্রাণ প্রতিমন্ত্রী মো: মহিববুর রহমান এমপি বলেছেন. ফায়ার সার্ভিসের পক্ষ থেকে বেইলি রোডে অগ্নিকাণ্ডের শিকার ভবন মালিককে তিনবার সতর্ক করা হলেও প্রভাবশালীদের চাপে কোনো ব্যবস্থা নেয়া যায়নি। বেইলি রোডের অগ্নিকাণ্ডের ঘটনায় উদ্ধার কার্যক্রমে ফায়ার সার্ভিসের সক্ষমতার ঘাটতি ছিল না। বাংলাদেশ আবহাওয়া অধিদফতর এবং ফায়ার সার্ভিস অধিদফতরকে দুর্যোগ ব্যবস্থাপনা ও ত্রাণ মন্ত্রণালয়ের আওতায় নিয়ে আসার উদ্যোগ নেয়া হবে। বিসিএস দুর্যোগ ব্যবস্থাপনা ক্যাডার চালু হলে দুর্যোগ ব্যবস্থাপনায় পেশাগত দক্ষতা বৃদ্ধি ও প্রাতিষ্ঠানিক সক্ষমতা বাড়বে জানিয়ে তিনি বলেন, দুর্যোগ ব্যবস্থাপনা ও ভবন নিরাপত্তাসংক্রান্ত আইন-কানুন মেনে চলার জন্য ভবন মালিকদের বাধ্য করা হবে। একই সাথে নাগরিকদেরকে দুর্যোগ ঝুঁকি নিরসনে সচেতন হওয়া জরুরি। জাতীয় দুর্যোগ প্রস্তুতি দিবস উপলক্ষে গতকাল এফডিসিতে আয়োজিত ছায়া সংসদ বিতর্ক প্রতিযোগিতায় প্রধান অতিথির বক্তব্যে দুর্যোগ ব্যবস্থাপনা ও ত্রাণ প্রতিমন্ত্রী মো: মহিববুর রহমান, এমপি এসব কথা বলেন। ছায়া সংসদ বিতর্ক প্রতিযোগিতাটি আয়োজন করে ডিবেট ফর ডেমোক্র্যাসি। সভাপতিত্ব করেন আয়োজক সংস্থার চেয়ারম্যান হাসান আহমেদ চৌধুরী কিরণ। অনুষ্ঠানে আরো বক্তব্য রাখেন- দুর্যোগ সচিব মো: কামরুল হাসান এনডিসি, স্টার্ট বাংলাদেশ নেটওয়ার্কের কান্ট্রি ম্যানেজার, সাজিদ রায়হান প্রমুখ।
সভাপতির বক্তব্যে ডিবেট ফর ডেমোক্র্যাসির চেয়ারম্যান হাসান আহমেদ চৌধুরী কিরণ বলেন, দুর্যোগ ঝুঁকি হ্রাসে বাংলাদেশ বিশ্বে রোল মডেল হিসেবে প্রশংসিত হলেও এখনো আমাদের উপকূলীয় অঞ্চলে অনেক মানুষ দুর্যোগ ঝুঁকিতে বসবাস করছে। দুর্যোগের কারণে বাস্তুচ্যুত মানুষের সংখ্যা প্রায় এক কোটি। বাস্তচ্যুত গৃহহীন এসব মানুষকে এখনো পুরোপুরি সামাজিক সুরক্ষা কর্মসূচিতে অন্তর্ভুক্ত করা সম্ভব হয়নি। নদীভাঙন রোধে যেসব প্রকল্প গ্রহণ করা হয় সেগুলো বাস্তবায়নে সচ্ছতা ও জবাবদিহিতার অভাবে দুর্নীতি হচ্ছে। ভাঙ্গন রোধে জিও ব্যাগ ব্যবহারের পরিবর্তে কংক্রিট ও পাথর ব্যবহার করা হলে তা দীর্ঘস্থায়ী ও টেকসই হবে। জলবায়ু পরিবর্তনে প্রভাবে ৫০ বছরের মধ্যে চাঁদপুর সাগরের অংশ হবে। এ ছাড়াও বরিশাল, ঝালকাঠি, পিরোজপুর, সাতক্ষীরা, বাগেরহাট, খুলনা, ভোলাসহ উপকূলীয় জেলাগুলো সমুদ্রের লোনা পানিতে নিমজ্জিত হবে। যা কৃষি ও মৎস চাষসহ জীবিকা নিরাপত্তায় নেতিবাচক প্রভাব ফেলবে। তিনি বলেন, সারা দেশে অবহেলাজনিত কারণে মানবসৃষ্ট দুর্যোগ ব্যাপক উদ্বেগ তৈরি করেছে। সর্বশেষ বেইলি রোড ট্রাজেডিতে আগুনে ৪৬ জন মানুষের মৃত্যুতে আমরা বিক্ষুব্ধ। জনমনে প্রশ্ন উঠেছে বেইলি রোডের আগুনে মারা যাওয়া ব্যক্তিরা মৃত্যুর শিকার নাকি অবকাঠামোগত হত্যাকাণ্ড। যদি এই মৃত্যুগুলোকে হত্যাকাণ্ড হিসেবে বিবেচনা করা হয়, তাহলে এ হত্যার প্রকৃত দায়ীদের বিচারের আওতায় আনা হোক। শুধু দোকানের কর্মচারী, ম্যানেজার বা মালিককে গ্রেফতার করে এই মৃত্যুর দায় এড়ানো যাবে না। এখন যারা অভিযান করে হোটেল রেস্তোরাঁ বন্ধ করছে, দোকান-পাট ভাঙছে, মোবাইল কোর্টের মাধ্যমে জেল জরিমানা করছে, এতদিন কোথায় ছিল তারা। কোথায় ছিল রাজউক, সিটি করপোরেশন, ফায়ার সার্ভিস ও সিভিল ডিফেন্স, পরিবেশ অধিদফতর, বিস্ফোরক পরিদফতর। যদি বেইলি রোড ট্র্যাজেডির ঘটনায় প্রত্যক্ষ বা পরোক্ষভাবে জড়িত ব্যক্তিদের দৃশ্যমান শাস্তি প্রদান করা না হয়, তাহলে বেইলি রোডে আগুন লেগে মারা যাওয়া সেসব ব্যক্তির আত্মা কাউকে ক্ষমা করবে না। অনুষ্ঠানে ডিবেট ফর ডেমোক্র্যাসির চেয়ারম্যান হাসান আহমেদ চৌধুরী কিরণ দুর্যোগের ঝুঁকি হ্রাসে ১০ দফা সুপারিশ তুলে ধরা হয়।
",29.25658993922464,216.0
20181844,491,রাজনীতি,"

সোনারগাঁওয়ে নির্বাচনী সহিংসতায় নিহত ১ : পুলিশসহ আহত ২০
","নারায়ণগঞ্জের সোনারগাঁওয়ে পিরোজপুর ইউনিয়নের ৩ নং ওয়ার্ডের উপ-নির্বাচনে নির্বাচনী সহিংসতায় গুলিতে হৃদয় ভূঁইয়া (২৩) নামের একজনের মৃত্যু হয়েছে। এ সময় আরো একজন গুলিবিদ্ধ হন। এ ছাড়া পুলিশসহ ২০জন আহত হয়েছেন। তাদের সোনারগাঁও উপজেলা স্বাস্থ্য কমপ্লেক্সের ভর্তি করা হয়েছে। গতকাল বিকেলে উপজেলার পিরোজপুর ইউনিয়নের দুঘঘাটা সরকারি প্রাথমিক বিদ্যালয় কেন্দ্রের বাইরে নির্বাচনী ফলাফল প্রকাশকে কেন্দ্র করে এ ঘটনা ঘটে। নিহত হৃদয় ভূঁইয়া দুঘঘাটা গ্রামের আমির আলী ভূইয়ার ছেলে। তিনি কায়সার আহম্মেদ রাজুর সমর্থক ছিলেন। ঘটনার পর ওই এলাকা পুরুষ শূন্য হয়ে পড়েছে।
পুলিশ ও এলাকাবাসী সূত্রে জানা যায়, পিরোজপুর ইউনিয়নের ৩নং ওয়ার্ডে উপ-নির্বাচনে গতকাল শনিবার সকাল ৮টা থেকে বিকেল ৪টা পর্যন্ত ইউপি সদস্য পদে দুধঘাটা সরকারি প্রাথমিক বিদ্যালয় কেন্দ্রে ভোট গ্রহণ অনুষ্ঠিত হয়। নির্বাচনে মোরগ প্রতীকে আব্দুল আজিজ সরকার ও তালা প্রতীকে কায়সার আহম্মেদ রাজু প্রতিদ্বন্দ্বিতা করেন। ভোট গ্রহণ শেষে আজিজ সরকার মোরগ প্রতীকে ৯২৯ ভোট ও তালা প্রতীকে কায়সার আহম্মেদ রাজু ৮১১ ভোট পান। এ সময় ফলাফল জানার পর ওই কেন্দ্রের প্রিজাইডিং কর্মকর্তা মিজানুর রহমানকে পুনরায় ভোট গণনার অনুরোধ করেন। পুনরায় ভোট গণনা করে রাজুর পক্ষে এক ভোট যুক্ত হয়। এ নিয়ে রাজুর মধ্যে অসন্তোষ দেখা দেয়। রাজু প্রিজাইডিং কর্মকর্তাকে তৃতীয় দফায় ভোট গণনা করার দাবি জানান। এ নিয়ে তাদের মধ্যে উত্তেজনা সৃষ্টি হয়। পরে রাজু কৌশলে কেন্দ্রের বাইরে চলে যান। এ বিষয়টি তার কর্মী সমর্থকদের মধ্যে ছড়িয়ে পড়লে নির্বাচনী দায়িত্বে থাকা লোকজনকে উপজেলায় আসতে বাধা দেয়া হয়। এক পর্যায়ে পুলিশ, দুই প্রার্থীর সমর্থকদের মধ্যে ধাওয়া পাল্টা ধাওয়া, ইট পাটকেল নিক্ষেপের ঘটনা ঘটে। পরে পুলিশ ও আনসার সদস্যরা পরিস্থিতি নিয়ন্ত্রণে আনতে ফাঁকা গুলি, রাবার বুলেট, টিয়ার শেল নিক্ষেপ করে। এ সময় হৃদয় ভূঁইয়া ও ওমর ফারুক (২৭) গুলিবিদ্ধ হন। এ ছাড়াও আপন, সাখোয়াত, মফিজুল ইসলাম, তরিকুল ইসলাম, রাশেদ ও রিপনসহ ১২জন আহত হন। হাসপাতালে নেয়ার পথে হৃদয় ভূঁইয়া মারা যান। পরিস্থিতি নিয়ন্ত্রণে আনতে গিয়ে সোনারগাঁ থানার পুলিশ পরিদর্শক (অপারেশন) সাইফুল ইসলাম, সহকারী উপ-পরিদর্শক (এএসআই) খবিরউদ্দিন, কনস্টেবল, মঞ্জু মিয়া, জুয়েল রানা, আব্দুস সালাম, কবির হোসেন, নূর মোহাম্মদ, আল আমিন আহত হন। পুলিশ সদস্যদের সোনারগাঁও উপজেলা স্বাস্থ্য কমপ্লেক্সে চিকিৎসা দেয়া হয়েছে। সোনারগাঁও থানার ওসি এসএম কামরুজ্জামান বলেন, নির্বাচন শেষে দুই পক্ষের মধ্যে সংঘর্ষের ঘটনা ঘটে। খবর পেয়ে পুলিশ ঘটনাস্থলে গিয়ে পরিস্থিতি নিয়ন্ত্রণে আনতে দুই রাউন্ড ফাঁকা গুলি ছুড়ে। এ সময় আজিজ সরকারের সমর্থকদের গুলিতে দুইজন গুলিবিদ্ধ হয়। তাদের মধ্যে হাসপাতালে একজনের মৃত্যু হয়। পরিস্থিতি নিয়ন্ত্রণে আনতে গিয়ে পুলিশের ৮ সদস্য আহত হয়েছেন।
",29.21387031741717,217.0
20181718,474,রাজনীতি,"

‘লাঙ্গলে’র দখল ছাড়তে রাজি নয় জাতীয় পার্টির কোনো পক্ষই
","আনুষ্ঠানিকভাবে আরো একবার ভেঙেছে প্রয়াত হুসেইন মুহাম্মদ এরশাদের প্রতিষ্ঠিত জাতীয় পার্টি। দ্বাদশ জাতীয় নির্বাচন নিয়ে দলটির মধ্যে অসন্তোষের পর আনুষ্ঠানিক সম্মেলন করে নতুন কমিটি ঘোষণা করেছেন দলের একাংশের নেতারা।
শনিবার ঢাকায় অনুষ্ঠিত ওই সম্মেলনে কমিটির চেয়ারম্যান করা হয়েছে এরশাদ পত্নী রওশন এরশাদকে।
হুইল চেয়ারে এসে সম্মেলনে যোগ দিয়ে রওশন এরশাদ বলেছেন, ‘আদালতের রায় অনুযায়ী দলীয় প্রতীক লাঙ্গল আমার।’
এরপরই প্রশ্ন উঠছে, কোনটি জাতীয় পার্টির মূল অংশ?
আর দলীয় প্রতীক কী লাঙ্গল হাতছাড়া হতে যাচ্ছে জিএম কাদেরের জাতীয় পার্টির?
জিএম কাদের অংশ অবশ্য বলছে, রওশন এরশাদের জাতীয় পার্টির আইনগতভাবে লাঙ্গল প্রতীক পাওয়ার কোনো সুযোগ নেই।
জাতীয় পার্টি জিএম কাদের অংশের মহাসচিব মুজিবুল হক চুন্নু বিবিসি বাংলাকে বলেন, জাতীয় পার্টি ও লাঙ্গলের নিয়ন্ত্রণে সব কিছু নির্বাচন কমিশনের ওয়েবসাইটে দেয়া আছে। এখন অন্য কেউ গিয়ে বললেই তারা লাঙ্গলের মালিক হতে পারবে না।
নির্বাচন কমিশনের অতিরিক্ত সচিব অশোক কুমার দেবনাথ বিবিসি বাংলাকে বলেন, শুধুমাত্র দলীয় গঠনতন্ত্র অনুযায়ী দলের নেতৃত্বে পরিবর্তন করা হলে দলীয় প্রতীক তাদেরকে দিতে পারবে নির্বাচন কমিশন। তা না হলে এই সিদ্ধান্ত দিতে হবে আদালতের।
গত মাসে জাতীয় পার্টির রওশনপন্থীরা দলীয় চেয়ারম্যান জিএম কাদের ও মহাসচিব মুজিবুল হক চুন্নুকে সরিয়ে দেয়া হয়েছে বলে নির্বাচন কমিশনকে চিঠি দেয়।
তবে বিষয়টি দলের গঠনতন্ত্র অনুযায়ী না হওয়ায় ইসি তাদের আবেদন নামঞ্জুর করে।
জাতীয় পার্টির রওশন অংশের নতুন মহাসচিব কাজী মামুনুর রশীদ বিবিসি বাংলাকে বলেন, রওশন এরশাদ যেখানে থাকবে লাঙ্গল প্রতীকও সেখানে থাকবে। হাইকোর্টের রায়ও আছে। এখন যদি আমরা লাঙ্গল নাও পাই পাঁচ বছর পর্যন্ত আমরা অপেক্ষা করব।
যেভাবে হলো রওশনপন্থীদের সম্মেলনশনিবার সম্মেলনে যোগ দিতে সকাল থেকে সারা দেশের বিভিন্ন স্থান থেকে আসা রওশনপন্থীরা আসেন ঢাকার ইঞ্জিনিয়ার্স ইন্সটিটিউটে।
সম্মেলন উপলক্ষে মৎস্য ভবন মোড় থেকে সোহরাওয়ার্দী উদ্যানের ফটক পর্যন্ত ছিল রওশনপন্থীদের শোডাউন। তারা এরশাদ এবং রওশনের ছবি-সংবলিত ব্যানার-ফেস্টুন নিয়ে আসেন।
সম্মেলনে আমন্ত্রণ করা হলেও আওয়ামী লীগের কেউ এতে আসেননি।
তবে উপস্থিত ছিলেন কৃষক শ্রমিক জনতা লীগের সভাপতি কাদের সিদ্দিকী, জেপির মহাসচিব শেখ শহিদুল ইসলাম-সহ কয়েকটি ছোট দলের নেতারা। ছিলেন ঢাকায় নিযুক্ত কয়েকটি দেশের দূতাবাসের কর্মকর্তারাও। সম্মেলন ঘিরে নিরাপত্তা ব্যাপক জোরদার করে আইনশৃংখলা বাহিনী।
দুপুর ১২টায় সৈয়দ আবু হোসেন বাবলার সভাপতিত্বে কাউন্সিল শুরু হয়। এতে চেয়ারম্যান হিসেবে রওশন এরশাদের নাম প্রস্তাব করেন জাপার সাবেক প্রেসিডিয়াম সদস্য ফখরুজ্জামান জাহাঙ্গীর।
একই সময় দলীয় মহাসচিব হিসেবে কাজী মামুনুর রশীদের নাম প্রস্তাব করেন গোলাম সারোয়ার মিলন। উপস্থিত কাউন্সিলর এবং ডেলিগেটরা এতে সমর্থন জানান।
এই সম্মেলনে নির্বাহী চেয়ারম্যান নির্বাচিত হয়েছেন কাজী ফিরোজ রশিদ। তিনি এর আগে জিএম কাদেরপন্থী হিসেবেই পরিচিত ছিলেন।
নতুন এই কমিটিতে সিনিয়র কো-চেয়ারম্যান হয়েছেন সৈয়দ আবু হোসেন বাবলা, এছাড়া কো-চেয়ারম্যান হয়েছেন সাহিদুর রহমান টেপা, শফিকুল ইসলাম, রাহগির আল মাহি সাদ এরশাদ, গোলাম সারোয়ার মিলন ও সুনীল শুভ রায়।
জাতীয় পার্টি রওশন অংশের মহাসচিব কাজী মামুনুর রশিদ বিবিসি বাংলাকে বলেন, আমরা জিএম কাদের কিংবা চুন্নু সাহেবদের দল থেকে বাদ দেই নাই। তাদেরকে উপদেষ্টা পরিষদে রাখা হবে।
এই সম্মেলনে জাতীয় পার্টির ১৩ জন সংসদ সদস্যের কেউ অংশ নেননি। ছিলেন না সাবেক মহাসচিব মশিউর রহমান রাঙ্গা-সহ জিএম কাদেরপন্থী নেতাদেরও কেউ।
জিএম কাদের অংশের মহাসচিব মুজিবুল হক চুন্নু বিবিসি বাংলাকে বলেন, এই সম্মেলনে যারা গেছে তারা সবাই দল থেকে বহিষ্কৃত ও অব্যহতিপ্রাপ্ত। সক্রিয়ভাবে যারা জাতীয় পার্টি করে তাদের কেউ যায়নি।
বার বার ভাঙছে জাতীয় পার্টিসেনাপ্রধান থেকে রাষ্ট্রপতি হওয়া হুসেইন মুহাম্মদ এরশাদ ১৯৮৬ সালে গঠন করেন জাতীয় পার্টি।
১৯৯০ সালে গণঅভ্যুত্থানের মধ্য দিয়ে এরশাদের পতনের পর আর ক্ষমতায় যেতে পারেনি দলটি। তবে বেশ কয়েকবার ভাঙনের মুখোমুখি হতে হয় দলটিকে।
সর্বশেষ চলতি বছর দ্বাদশ জাতীয় নির্বাচনে সরকারের সাথে সমঝোতার পরও দলটি মাত্র ১১টি আসনে জয়লাভ করে।
এতে দলের অনেক সিনিয়র নেতা মনোনয়ন-বঞ্চিত হন। কেউ কেউ আবার দলীয় মনোনয়ন পেয়েও পরাজিত হন আওয়ামী লীগের স্বতন্ত্র প্রার্থীদের কাছে।
এরপরই দলের মধ্যে সংকট তৈরি হয়। গত ২৮ জানুয়ারি জি এম কাদেরকে অব্যাহতি দিয়ে নিজেকে জাপার চেয়ারম্যান ঘোষণা করেন এরশাদ পত্নী বেগম রওশন এরশাদ। গত শনিবার সম্মেলনের মাধ্যমে চূড়ান্ত করা হয় কমিটি।
তবে ২০১৯ সালে এরশাদের মৃত্যুর পর দলের নেতৃত্ব নিয়ে টানাপড়েন তৈরি হলেও তখনো এতটা সংকটে পড়তে হয়নি দলটিকে।
জাতীয় পার্টি প্রথমবার ভাঙে ১৯৯০ এরশাদ সরকারের পতনের আগেই। তখন এরশাদ বিরোধী আন্দোলনের তীব্রতা টের পেয়ে জাতীয় পার্টির প্রথম মহাসচিব ডা: এম এ মতিন-সহ বেশ কয়েকজন দল থেকে বেরিয়ে যান।
যদিও তার নেতৃত্বাধীন বাংলাদেশ জাতীয় পার্টি (প্রতীক কাঁঠাল) গঠিত হয় অনেক পরে।
পরবর্তীতে জাতীয় পার্টি প্রথম ভাঙনের মুখে পড়ে ১৯৯৬ সালে। তখন এরশাদ বিএনপির নেতৃত্বাধীন চারদলীয় জোটে যোগ দিলে তৎকালীন মহাসচিব আনোয়ার হোসেন মঞ্জু জাতীয় পার্টি থেকে সরে গিয়ে নতুন দল গঠন করেন। সেই দলের নাম হয় জাতীয় পার্টি-জেপি।
এরপর ১৯৯৯ সালে এরশাদের জাতীয় পার্টি চারদলীয় জোট ছেড়ে দিলে তখনকার মহাসচিব নাজিউর রহমান মঞ্জু এরশাদের জাতীয় পার্টি ছেড়ে নতুন দল গঠন করেন। তার দলের নাম হয় বাংলাদেশ জাতীয় পার্টি-বিজেপি।
২০১৪ সালে দশম জাতীয় নির্বাচনে এরশাদের জাতীয় পার্টি অংশ নেয়ার ঘোষণা দিলে সাবেক মহাসচিব কাজী জাফর আহমেদ আলাদা দল গঠন করে বিএনপি জোটে থেকে যান। এই দলটির নাম হয় জাতীয় পার্টি (কাজী জাফর)।
নতুন করে দলের ঘোষণা দেয়ার পর রওশন অংশের মহাসচিব কাজী মামুনুর রশিদ বিবিসি বাংলাকে বলেন, জিএম কাদের ও চুন্নু সাহেব জাতীয় পার্টিকে চরমভাবে ধংস করেছে। রওশন এরশাদ জাতীয় পার্টিকে ধংসের হাত থেকে বাঁচিয়েছেন এই সম্মেলনের মাধ্যমে।
লাঙ্গল নিয়ে টানাটানিপ্রতিষ্ঠাতা সভাপতি এরশাদ জীবিত থাকা অবস্থায় প্রায় প্রতিটি জাতীয় নির্বাচনের আগে দলে সংকট তৈরি হয়েছে। ভেঙ্গেছেও বেশ কয়েকবার। এখন নির্বাচন কমিশনে জাতীয় পার্টির বিভিন্ন অংশের নামে চারটি দল নিবন্ধিত রয়েছে।
২০১৯ সালের এরশাদের মৃত্যুর আগে জাতীয় পার্টি বার বার ভাঙলেও লাঙ্গলের নিয়ন্ত্রণ ছিল এরশাদের হাতেই। তবে এরশাদের মৃত্যুর পর জাতীয় পার্টিতে জিএম কাদের ও রওশনপন্থীদের মধ্যে টানাপড়েন চলছেই।
জিএম কাদেরের হাতে দলীয় নেতৃত্ব থাকলেও গত চার বছরে বেশ কিছু নির্বাচনে দলীয় প্রার্থী মনোনয়ন দিয়েছিলেন এরশাদ পত্নী রওশন এরশাদ। কিন্তু তা গঠনতন্ত্র অনুযায়ী না হওয়ায় সে সব মনোনয়ন বাতিল করে নির্বাচন কমিশন।
দ্বাদশ জাতীয় নির্বাচনে দলের ভরাডুবির পর রওশনপন্থীরা চেয়ারম্যান জিএম কাদের ও মহাসচিব মুজিবুল হক চুন্নুকে অব্যাহতি দিয়ে চিঠি দেয় নির্বাচন কমিশনে।
পরে নির্বাচন কমিশন তাদের চিঠি দিয়ে জানায়, তাদের অপসারণ প্রক্রিয়া গঠনতন্ত্র অনুযায়ী না হওয়ায় ওই আবেদন নামঞ্জুর করা হয়েছে।
এরপরই গত শনিবার আনুষ্ঠানিকভাবে সম্মেলন করে নতুন কমিটি ঘোষণা করেন রওশনপন্থীরা। নতুন চেয়ারম্যানের দায়িত্ব নিয়ে রওশন এরশাদ দাবি করেন দলীয় প্রতীক লাঙ্গল তার।
শনিবার রওশন এরশাদ বক্তৃতায় বলেন, ১৯৯৬ সালের নির্বাচনের পর লাঙ্গল প্রতীক ধরে রাখতে আদালতে দাঁড়াতে হয়েছিল। সুপ্রিম কোর্ট সেই সময় এরশাদ ও আমাকে লাঙ্গল প্রতীক দিয়েছিলেন। এখনো লাঙ্গল জাতীয় পার্টির আছে, আগামীতেও থাকবে।
তবে মুজিবুল হক চুন্নু বিবিসি বাংলাকে বলেন, আগে ভাঙার পর যা হয়েছে, এবারো নতুন কিছু হবে না। যারা দল নিয়ে এগুলো করছে তারা হয়তো আমাদের চাপে ফেলার জন্য করতে পারে। আমরা দলীয়ভাবে সব নির্বাচনে লাঙ্গল প্রতীকের প্রার্থী মনোনয়ন দেই। সামনেও দেবো।
জাতীয় পার্টির জিএম কাদের অংশ বলছে, দলের মূল অংশ হিসেবে তারাই নির্বাচন কমিশনের সাথে যোগাযোগ রাখছেন। সে সব তথ্য নির্বাচন কমিশনের তথ্য ভাণ্ডারে আছে। তাদের বক্তব্য, চাইলেই কেউ নির্বাচন কশিনের নিয়ম ভাঙতে পারবে না।
নির্বাচন কমিশনের অতিরিক্ত সচিব অশোক কুমার দেবনাথ বিবিসি বাংলাকে বলেন, দলীয় প্রতীক বরাদ্দ কিংবা যে কোনো বিষয়ে সিদ্ধান্ত দিতে গঠনতন্ত্রে যে কয়জন প্রেসিডিয়াম মেম্বারের সাপোর্ট লাগে সেই অনুযায়ী যদি রওশনপন্থীরা তথ্য জমা দেন তাহলে নির্বাচন কমিশন তার আইন অনুযায়ী বিবেচনা করবে। সূত্র : বিবিসি
",29.152148055205352,218.0
20051704,208,অর্থনীতি,রোজায় কম দামে মাছ মাংস দুধ ডিম মিলবে যেখানে,"রোজায় কম দামে গরু, খাসি, মুরগির মাংস, ডিম, দুধ ও মাছ বিক্রি করবে সরকার। রাজধানীর ৩০টি জায়গায় পুরো রমজান মাসে এসব বিক্রি করা হবে।
এ উপলক্ষ্যে রোববার সকালে খামারবাড়িতে প্রাণিসম্পদ অধিদপ্তর চত্বরে এই কার্যক্রম উদ্বোধন করেন মৎস্য ও প্রাণিসম্পদ মন্ত্রী মো. আব্দুর রহমান।
অনুষ্ঠানে মন্ত্রী বলেন, রোজায় প্রয়োজনীয় দ্রব্যের মূল্য সহনীয় রাখতে এই পদক্ষেপ। আশা করি, এটি রমজান মাসে বাজারে মূল্য সহনীয় রাখতে সহায়ক ভূমিকা রাখবে।
রোজার প্রথম দিন থেকে শুরু হয়ে ২৮ রোজার দিন পর্যন্ত এসব পণ্য বিক্রি হবে। তবে সোমবার থেকে মাছ বিক্রি শুরু হয়ে চলবে ১৫ রোজা পর্যন্ত।
ভ্রাম্যমাণ পিকআপে ঢাকার পাঁচটি কাঁচাবাজার সংলগ্ন স্থান এবং এর বাইরে আরও ২৫টি জায়গায় এগুলো পাওয়া যাবে। তবে মাছ বিক্রি হবে শুধু আটটি জায়গায়। প্রতিদিন আড়াই টন খাদ্যপণ্য বিক্রি করা হবে। একজন ব্যক্তি সর্বোচ্চ ২ কেজি করে মাছ কিনতে পারবেন।
প্রাণিসম্পদ মন্ত্রণালয় জানায়, এই কর্মসূচিতে তরল দুধ প্রতি লিটার ৮০ টাকা, গরুর মাংস প্রতি কেজি ৬০০ টাকা, খাসির মাংস প্রতি কেজি ৯০০ টাকা, ড্রেসড ব্রয়লার প্রতি কেজি ২৫০ টাকা এবং ডিম প্রতিটি ৯.১৭ টাকা (১ ডজন ১১০ টাকা) দরে বিক্রি করা হবে।
রুই ১৪০, পাঙ্গাস ১৩০, তেলাপিয়া ১৩০, পাবদা ৩৩০, ফিস ফিলেট (রেডি টু কুক) ৩৫০ টাকা কেজি দরে ঢাকা মহানগরের আটটি জায়গায় মিলবে।
নতুনবাজার (বাড্ডা), কড়াইল বস্তি (বনানী), খামারবাড়ী (ফার্মগেট), আজিমপুর মাতৃসদন (আজিমপুর), গাবতলী, দিয়াবাড়ী (উত্তরা), জাপান গার্ডেন সিটি (মোহাম্মদপুর), ষাটফুট রোড (মিরপুর), খিলগাঁও (রেল ক্রসিংয়ের দক্ষিণে), সচিবালয়ের পাশে (আব্দুল গনি রোড), সেগুন বাগিচা (কাঁচা বাজার), আরামবাগ (মতিঝিল), রামপুরা, কালশী (মিরপুর), যাত্রাবাড়ী (মানিকনগর গলির মুখে), বসিলা (মোহাম্মদপুর), হাজারীবাগ (শিকশন), লুকাস (নাখালপাড়া), আরামবাগ (মতিঝিল), কামরাঙ্গীর চর, মিরপুর ১০, কল্যাণপুর (ঝিলপাড়া), তেজগাঁও, পুরান ঢাকা (বঙ্গবাজার), কাকরাইল। এ ছাড়া মিরপুর শাহ আলি বাজার, মোহাম্মদপুর কৃষি মার্কেট, নতুন বাজার (১০০ ফুট), কমলাপুর, কাজি আলাউদ্দিন রোড (আনন্দবাজার) বাজার সংলগ্ন পয়েন্টেও ভ্রাম্যমাণ ভ্যানে এগুলো বিক্রি হবে।
মাছ পাওয়া যাবে কেবল ফার্মগেট (বঙ্গবন্ধু চত্বর), মিরপুর-১ (ইদগাহ মাঠ), সেগুনবাগিচা বাজার, মেরুল বাড্ডা বাজার, মুগদাপাড়া (মদিনাবাগ বাজার), যাত্রাবাড়ী (দয়াল ভরসা মার্কেট), মতিঝিল (বাংলাদেশ ব্যাংকের পাশে) ও পলাশী মোড়ে। প্রতিদিন সকাল ৯টার মধ্যে ফ্রিজিং পিকআপ বিক্রয় কেন্দ্রগুলোতে পৌঁছে যাবে। বিক্রি শুরু হবে সকাল ১০টা থেকে। পিকআপের পণ্য শেষ না হওয়া পর্যন্ত চলবে বিক্রি।
এই কার্যক্রম তদারকির জন্য মৎস্য ও প্রাণিসম্পদ মন্ত্রণালয়ের একজন অতিরিক্ত সচিবের নেতৃত্বে উচ্চপর্যায়ের কমিটি মাঠে থাকবে। পাশাপাশি মাঠ পর্যবেক্ষণ করবেন প্রাণিসম্পদ অধিদপ্তর, প্রাণিসম্পদ ও ডেইরি উন্নয়ন প্রকল্প, বাংলাদেশ পোল্ট্রি ইন্ডাস্ট্রিজ সেন্ট্রাল কাউন্সিল, বাংলাদেশ ডেইরি ফার্মারস অ্যাসোসিয়েশন এবং দুগ্ধ প্রক্রিয়াজাত প্রতিষ্ঠানগুলোর কর্মকর্তা ও প্রতিনিধি।",28.857751922113167,219.0
20181344,424,অর্থনীতি,"

বিদেশে বসে দেশের বিরুদ্ধে ষড়যন্ত্রকারীদের তালিকা করুন : প্রবাসীদেরকে পররাষ্ট্রমন্ত্রী
","বিদেশে বসে দেশের বিরূদ্ধে যারা ষড়যন্ত্র, অপপ্রচার ও বিষোদগার করেম তাদের তালিকা তৈরির জন্য প্রবাসীদের প্রতি আহ্বান জানিয়েছেন পররাষ্ট্রমন্ত্রী ড. হাছান মাহমুদ।
স্থানীয় সময় শনিবার রাত সাড়ে ৯টায় সংযুক্ত আরব আমিরাতে (ইউএই) দুই দিনের সরকারি সফরের শেষ দিন আবুধাবির একটি হোটেলে আরব আমিরাত প্রবাসী বাংলাদেশীদের আয়োজিত সম্বর্ধনায় মন্ত্রী এ আহ্বান জানান।
পররাষ্ট্রমন্ত্রী বলেন, ‘প্রত্যেক প্রবাসীই দেশের প্রতিনিধি এবং তাদের আচরণেই দেশ পরিচিত হয়। বিদেশে বসে দেশ ও সরকারবিরোধী প্রচারণা বন্ধে এবং প্রবাসে আইনশৃঙ্খলাবিরোধী কার্যক্রম থেকে বিরত থাকতে শক্তিশালী ভূমিকা রাখা প্রবাসীদের দায়িত্ব।’
তিনি আরো বলেন, ‘বিদেশে বসে দেশের বিরূদ্ধে যারা ষড়যন্ত্র, অপপ্রচার ও বিষোদগার করে তাদের তালিকা তৈরি করুন। সরকার তদের বিরুদ্ধে যথাযথ ব্যবস্থা নিতে বদ্ধপরিকর।’
এ সময় প্রবাসীদের কল্যাণে সরকারের নানা পদক্ষেপ তুলে ধরেন মন্ত্রী। সবাই বৈধ পথে রেমিটেন্স পাঠালে দেশের অর্থনীতিতে সেটি বড় ভূমিকা রাখে উল্লেখ করে পররাষ্ট্রমন্ত্রী প্রবাসী বাংলাদেশিদেরকে বৈধ পথে দেশে রেমিটেন্স পাঠানোর আহ্বান জানান।
ড. হাছান বলেন, প্রধানমন্ত্রী শেখ হাসিনার বলিষ্ঠ নেতৃত্বে বাংলাদেশের অদম্য উন্নয়ন অভিযাত্রায় এগিয়ে চলেছে, মাথাপিছু আয়সহ বিভিন্ন সামাজিক-অর্থনৈতিক সূচকে গত বছরগুলোতে ভারত ও পাকিস্তানকে ছড়িয়ে গেছে।
মন্ত্রী বলেন, সারাবিশ্ব বাংলাদেশের পুনরায় নির্বাচিত সরকারের সাথে কাজের আগ্রহ পুণর্ব্যক্ত করেছে।
বঙ্গবন্ধু পরিষদ কেন্দ্রীয় কমিটির আবুধাবি শাখা সভাপতি ইফতেখার হোসেন বাবুলের সভাপতিত্বে এবং সাধারণ সম্পাদক নাসির উদ্দিন তালুকদারের সঞ্চালনায় জাতীয় সংসদের হুইপ সাইমুম সরওয়ার কমল, আবুধাবিতে নিযুক্ত বাংলাদেশের রাষ্ট্রদূত মো. আবু জাফর, আওয়ামী লীগের ধর্ম বিষয়ক সম্পাদক আইনজীবী সিরাজুল মোস্তফা বিশেষ অতিথির বক্তব্য দেন।
অন্যদের মধ্যে চট্টগ্রাম দক্ষিণ জেলা আওয়ামী লীগের সহসভাপতি শাহজাদা মহিউদ্দিন, আওয়ামী যুবলীগের যুগ্ম সম্পাদক বদিউল আলম বদি, আবুধাবি বঙ্গবন্ধু পরিষদের সহসভাপতি শওকাত আকবর, শেখ জায়েদ ইউনিভার্সিটির অধ্যাপক খন্দকার হাবিবুল হক, বিশিষ্ট ব্যবসায়ী মাওলানা ফজলুর রহমান চৌধুরী প্রমুখ সভায় বক্তৃতা করেন।
ইউএই প্রবাসীরা তাদের বক্তব্যে স্থানীয় বাংলাদেশি স্কুলের বিভিন্ন দাবি-দাওয়া, প্রবাসীদের সন্তানদের দেশে শিক্ষা কোটা চালু, প্রবাসীদের বাংলাদেশে পাসপোর্ট ইস্যু ও বিভিন্ন সেবা প্রদান সহজ করা, রেমিট্যান্স প্রেরকদের স্বীকৃতিদান, রেমিট্যান্স প্রেরণে ভর্তুকি প্রদান, প্রবাসী ওয়েজ আর্নরস বন্ড সংক্রান্ত জটিলতা নিরসনে পররাষ্ট্রমন্ত্রীর হস্তক্ষেপ কামনা করেন এবং মন্ত্রী সে দিকগুলোতে যত্নসহ নজর দেওয়ার আশ্বাস দেন। সূত্র : ইউএনবি
",28.522393967598504,220.0
20046652,69,অর্থনীতি,শার্ক ট্যাঙ্ক বাংলাদেশ এর সাথে পার্টনার হিসেবে যোগ দিয়েছে মিনিসো,"শার্ক ট্যাঙ্ক বাংলাদেশ-এর সাথে এক্সক্লুসিভ গিফট পার্টনার হিসেবে চুক্তি স্বাক্ষর করেছে দেশের অন্যতম নান্দনিক ও লাইফস্টাইল পণ্যের বিখ্যাত প্রতিষ্ঠান মিনিসো।এই চুক্তি স্বাক্ষর অনুষ্ঠানে উপস্থিত ছিলেন বঙ্গ’র চিফ বিজনেস ডেভেলপমেন্ট অফিসার মামুন আতিক এবং মিনিসো বাংলাদেশের ডিরেক্টর শাহ রাইদ চৌধুরী ও চৌধুরী আসিফুজ্জামান। ২০১৩ সালে প্রতিষ্ঠার পর থেকে এপর্যন্ত বিশ্বের ১০৫ টি দেশে ৬ হাজারেরও বেশি স্টোর রয়েছে মিনিসো’র। বাংলাদেশে মিনিসো’র ২৭টি স্টোরে পারফিউম, কসমেটিক্স, ব্যাগ, স্টেশনারি, ইলেকট্রনিক্স, খেলনা, গৃহস্থালির সামগ্রীসহ ৫ হাজারেরও অধিক পণ্য রয়েছে।
শীঘ্রই শুরু হতে যাওয়া শার্ক ট্যাঙ্ক বাংলাদেশ এর প্রথম সিজনটি বাংলাদেশের সবচেয়ে সৃজনশীল এবং উদ্ভাবনী উদ্যোক্তাদের সামনে নিয়ে আসার প্রতিশ্রুতি দিয়ে শুরু হয়েছে। এই কার্যক্রমের লক্ষ্য হচ্ছে বাংলাদেশি উদ্যোক্তাদের তাদের উদ্ভাবনী ব্যবসার ধারণাগুলোকে শার্ক তথা বিনিয়োগকারীদের কাছে উপস্থাপন করার জন্য একটি স্বতন্ত্র প্ল্যাটফর্ম অফার করা,তাদের বিনিয়োগ সুরক্ষিত করা এবং এক্সপোজারসহ অন্যান্য সুযোগ প্রদান করা।
মিনিসো বাংলাদেশের পরিচালক শাহ রাইদ চৌধুরী বলেন, “শার্ক ট্যাংক বাংলাদেশের প্রথম সিজনে পার্টনার হিসেবে যুক্ত হতে পেরে আমরা গর্বিত। এই অনুষ্ঠানে বাংলাদেশের মেধাবী উদ্যোক্তারা তাদের চিন্তাভাবনা প্রদর্শন করবেন এবং জাতীকে সামনের দিকে এগিয়ে নিয়ে যাবে বলে আমরা প্রত্যাশা করছি। এটা দারুণ ব্যাপার যে বাংলাদেশের উদ্যোক্তারা তাদের ব্যাবসাকে এমন বড় একটি প্ল্যাটফর্মে তুলে ধরার সুযোগ পাচ্ছেন। বাংলাদেশে এমন একটি প্ল্যাটফর্ম তৈরী করার জন্য আমরা সনি এবং বঙ্গকে অসংখ্য ধন্যবাদ জানাই।”",28.43526358776846,221.0
20180505,321,আইন,"

জৈন্তাপুর লাল শাপলা বিলে প্রশাসনের অভিযান কারেন্ট জাল জব্দ
","মেঘালয় পাহাড় ঘেঁষা বাংলাদেশ-ভারত সীমান্তের জৈন্তাপুর উপজেলার নান্দনিক পর্যটন স্পট (ডিবির হাওর) লাল শাপলা বিলে অবৈধভাবে নিষিদ্ধ কারেন্ট জাল দিয়ে মাছ শিকারের বিরুদ্ধে ভ্রাম্যমাণ আদালত পরিচালনা করা হয়েছে। গত শুক্রবার (৮ মার্চ) জৈন্তাপুর উপজেলা সহকারী কমিশনার (ভূমি) ফাতেমাতুজ জোহরা সানিয়ার নেতৃত্বে এ অভিযান পরিচালনা করা হয়। দুই ঘণ্টাব্যাপী চলমান অভিযানে কেন্দ্রী বিল, ডিবির হাওর বিলসহ শাপলা রাজ্যের বিভিন্ন পয়েন্ট থেকে ১৬টি অবৈধ কারেন্ট জাল জব্দ করা হয়েছে। তবে এ সময় কাউকে আটক করা হয়নি। গত ৫ মার্চ জৈন্তাপুর উপজেলা চেয়ারম্যান কামাল আহমেদের নাম ব্যবহার করে এক মৌসুমের জন্য শাপলা বিলে মাছ আহরণে উপজেলা পরিষদে নিলামের বিষয়ে মাইকিং করে প্রচারণা করা হয়। তাৎক্ষণিকভাবে সামাজিক যোগাযোগমাধ্যমে ব্যাপক নীতিবাচক আলোচনা-সমালোচনা শুরু হয়। লাল শাপলা বিল নিয়ে জাতীয় ও স্থানীয় গণমাধ্যমে নিউজ প্রকাশিত হয়েছে। স্থানীয় গণমাধ্যম কর্মী, পরিবেশবাদী সংগঠনের নেতৃবৃন্দ সোচ্চার হলে বিষয়টি জেলা প্রশাসক ও উপজেলা প্রশাসনের নজরে আসে।এ ঘটনায় শাপলা বিলে অতিরিক্ত পুলিশ মোতায়েন করা হয়েছে।
 
",28.359113200164657,222.0
20051653,166,রাজনীতি,সিঙ্গাপুরে ফখরুল ও পিটার হাসের সঙ্গে বৈঠক প্রশ্নে যা বললেন কাদের,"কিছুদিন আগে চিকিৎসার জন্য সিঙ্গাপুর গিয়েছিলেন আওয়ামী লীগ সাধারণ সম্পাদক ওবায়দুল কাদের এবং বিএনপি মহাসচিব মির্জা ফখরুল ইসলাম আলমগীর। ওই সময় সেখানে মার্কিন রাষ্ট্রদূত পিটার হাসও ছিলেন। রাজনৈতিক মহলে গুঞ্জন বড় দুই দলের শীর্ষ নেতার সঙ্গে পিটার হাসের সেখানে বৈঠক হয়েছে।
সিঙ্গাপুর চিকিৎসাধীন থাকাবস্থায় সেখানে বিএনপি মহাসচিব মির্জা ফখরুল ইসলাম ও মার্কিন রাষ্ট্রদূত পিটার হাসের সঙ্গে ওবায়দুল কাদেরের কোন বৈঠক হয়েছে কিনা এমন প্রশ্নের জবাবে আজ ওবায়দুল কাদের বলেন, শুনেছি তারা সেখানে গিয়েছিলেন। কিন্তু কারো সাথে দেখা-সাক্ষাৎ হয়নি।
রাজধানীর ধানমন্ডিতে আওয়ামী লীগ সভাপতির রাজনৈতিক কার্যালয়ে রোববার দুপুরে সংবাদ সম্মেলনে ওবায়দুল কাদের এসব কথা বলেন।
সংবাদ সম্মেলনের শুরুতেই ময়মনসিংহ ও কুমিল্লা সিটি নির্বাচন সহ স্থানীয় সরকার নির্বাচন নিয়ে কথা বলেন সড়ক পরিবহণ ও সেতুমন্ত্রী। জানান, ময়মনসিংহ ও কুমিল্লা সিটি কর্পোরেশন সহ ২৩১ টি স্থানীয় সরকার নির্বাচন সম্পন্ন হয়েছে। যেখানে ভোট পড়েছে গড়ে ৬০ শতাংশ। নির্বাচন মোটামুটি অবাধ ও সুষ্ঠু হয়েছে। সরকার কোন প্রকার হস্তক্ষেপ করেনি। ভোট শান্তিপূর্ণ, সুষ্ঠু হওয়ায় তিনি নির্বাচন কমিশন, আইনশৃঙ্খলা বাহিনী সহ সংশ্লিষ্ট সবাইকে ধন্যবাদ ও বিজয়ী প্রার্থীদের অভিনন্দন জানান।
এ সময় আওয়ামী লীগ সাধারণ সম্পাদক বলেন, এই নির্বাচনে অনেক জায়গায় বিএনপি নেতারা অংশ নিয়েছেন। কিছু নেতা জয়লাভও করেছেন। এই নির্বাচনে দলীয় প্রতীক ছিল না। এই নির্বাচনের পরও বিএনপির মুখে নির্বাচন নিয়ে সরকারের বিরুদ্ধে আর কোন কথা বলার যৌক্তিকতা থাকে না। তারা যত দোষ নন্দ ঘোষ -এ ধরনের একটা আচ্ছন্ন মানসিকতায় ভুগছে এবং সেটাই তারা করে যাচ্ছে।
আরও পড়ুন:দ্বাদশ সংসদ নির্বাচন নিয়ে ইইউর প্রতিবেদন, যা বললেন কাদের
সংবাদ সম্মেলনে উপস্থিত ছিলেন আওয়ামী লীগের সাংগঠনিক সম্পাদক বিএম মোজাম্মেল হক, এস এম কামাল হোসেন, আবু সাঈদ আল মাহমুদ স্বপন, আফজাল হোসেন, সুজিত রায় নন্দী, দপ্তর সম্পাদক ব্যারিস্টার বিপ্লব বড়ুয়া সহ কেন্দ্রীয় আওয়ামী লীগের নেতারা।",28.34293315897249,223.0
20051679,183,রাজনীতি,পিটিআই নেতাকে হত্যার ছক কষেছিলেন মরিয়ম নওয়াজ !,"পাঞ্জাবের নবনির্বাচিত মুখ্যমন্ত্রী নওয়াজ শরিফ কন্যা মরিয়ম নওয়াজের বিরুদ্ধে হত্যার ষড়যন্ত্রের অভিযোগ করেছেন পাকিস্তান তেহরিক-ই-ইনসাফ (পিটিআই) দলের নেতা শের আফজাল মারওয়াত। খবর দ্য এক্সপ্রেস ট্রিবিউনের।
শনিবার সংসদ ভবনের বাইরে সাংবাদিকদের দেওয়া এক সাক্ষাৎকারে মরিয়ম নওয়াজের বিরুদ্ধে এমন অভিযোগ করেন তিনি।অভিযোগের বিষয়ে জোর দিয়ে মারওয়াত বলেন, 'পাকিস্তান মুসলিম লিগ-নওয়াজ (পিএমএল-এন) নেতা মরিয়ম তাকে টার্গেট করে 'কন্ট্রাক্ট কিলার' ভাড়া করেছিলেন। '
মারওয়াতের মতে, তাকে হত্যার এই চুক্তিটি শুধু একটি মৌখিক হুমকির মধ্যে সীমাবদ্ধ ছিল না; বরং এর সঙ্গে জড়িত ছিল বাস্তব আর্থিক লেনদেন।
মারওয়াত আরও বলেন, তাকে হত্যার এই পরিকল্পনায় অর্থ প্রদানের অনুমোদনও দিয়েছিলেন মরিয়ম নওয়াজ। আর্থিক লেনদেনটি দুবাইতে সম্পন্ন হয়েছিল বলে জানান তিনি।
পিটিআই নেতা আরও বলেন, হত্যার পরিকল্পনায় মরিয়ম নওয়াজের সম্পৃক্ততার বিষয়টি গোপন টেলিফোন কথোপকথনের মাধ্যমে প্রকাশিত হয়েছিল। এ বিষয়ে তদন্ত করতে সংশ্লিষ্ট কর্তৃপক্ষকে অনুরোধও করেন মারওয়াত।",28.13573425024233,224.0
20181743,477,রাজনীতি,"

জাতীয় নির্বাচন নিয়ে ইউরোপীয় ইউনিয়নের রিপোর্ট নিয়ে যা বললেন ওবায়দুল কাদের
","আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের বলেছেন, বাংলাদেশের রাজনীতিতে প্রমাণ হয়েছে যে- প্রধানমন্ত্রী শেখ হাসিনার হাতেই এদেশের গণতন্ত্র নিরাপদ। তিনি দেশের বাস্তবতা বোঝেন আর বিএনপি তা বুঝতে ব্যর্থ হওয়ায় রাজনীতি থেকে ক্রমে জনবিচ্ছিন্ন হয়ে পড়ছে।
রোববার (১০ মার্চ) দুপুরে ধানমন্ডিস্থ আওয়ামী লীগ সভাপতি শেখ হাসিনার রাজনৈতিক কার্যালয়ে আয়োজিত সংবাদ সম্মেলনে তিনি একথা বলেন।
এ সময় তিনি গত জাতীয় নির্বাচন নিয়ে ইউরোপীয় ইউনিয়নের পূর্ণাঙ্গ প্রতিবেদন নিয়ে কথা বলেন।
ওবায়দুল কাদের বলেন, ‘আজকে দেশের রাজনীতির যে বাস্তবতা, এই বাস্তবতায় বিএনপির মতো একটা দল রিয়েলিটির সাথে কন্টাক ক্রমেই হারিয়ে ফেলছে। প্রমাণ হয়েছে যে শেখ হাসিনার হাতেই এদেশের গণতন্ত্র নিরাপদ। শেখ হাসিনার হাতেই বাংলাদেশের উন্নয়ন ও সমৃদ্ধি।’
তিনি বলেন, ‘আজকে এটাই বাস্তবতা- তার (শেখ হাসিনার) হাতে যতদিন আছে দেশ, পথ হারাবে না বাংলাদেশ। শেখ হাসিনা বাংলাদেশের রিয়েলিটি বোঝেন, তিনি মানুষের চোখের ভাষা, মনের ভাষা বুঝতে পারেন- যেটা বুঝতে ব্যর্থ হয়েছে বিএনপি। বোঝে না বলেই তারা রাজনীতিতে জনবিচ্ছিন্ন হয়ে পড়ছে।’
সচিবালয় ঘেরাও কর্মসূচিতে বিএনপি’র সমমনাদের সহিংসতা নিয়ে সাংবাদিকদের প্রশ্নের জবাবে আওয়ামী লীগ সাধারণ সম্পাদক বলেন, ‘সমমনস্করা যদি ষড়যন্ত্র করে, সন্ত্রাস করে আর বিএনপির সেখানে সংশ্লিষ্টতা নেই- এটা মনে করার কোনো কারণ নেই। সন্ত্রাস যেখানে আছে, বিএনপি সেখানে আছে।’
দ্বাদশ জাতীয় সংসদ নির্বাচন নিয়ে ইউরোপীয় ইউনিয়নের সাম্প্রতিক রিপোর্ট নিয়ে ওবায়দুল কাদের বলেন, ‘তাদের নিজস্ব একটা হিসাব-নিকাশ আছে এবং পশ্চিমী বিশ্বের অ্যালায়েন্স, সে অ্যালায়েন্স রক্ষা করার বিষয়টি আছে, তারা কিছু নীতিমালা অনুসরণ করে। যুক্তরাষ্ট্র বাংলাদেশের নির্বাচন নিয়ে যে মন্তব্য করেছে, এখানে ইউরোপীয় ইউনিয়ন তারা তাদের সুরেই কিছুটা সুর মিলিয়েছে। তবে আমরা গুরুত্ব দিব মার্কিন প্রেসিডেন্ট জো বাইডেন ও ফ্রান্সের প্রেসিডেন্ট ইমানুয়েল ম্যাক্রোঁ বাংলাদেশের প্রধানমন্ত্রী শেখ হাসিনাকে লেখা চিঠিতে কি বলেছেন- তাতে। তারা বাংলাদেশের সাথে নিবিড়ভাবে কাজ করতে আগ্রহী। তাছাড়া মানদণ্ডের বিষয়টি একেক জনের কাছে একেক রকম।’
তিনি বলেন, ‘বাংলাদেশে যে সাধারণ নির্বাচন অনুষ্ঠিত হয়ে গেল, এই নির্বাচনের মানদণ্ড যদি খুবই তলানিতে গিয়ে পৌঁছত, তাহলে আজকে ইউরোপীয় ইউনিয়ন ও ওয়াশিংটন হাউসের প্রশংসাসূচক মন্তব্য পাওয়া থেকে বঞ্চিত হতাম। বাংলাদেশের বাস্তবতায় নির্বাচনের মানদণ্ড ঠিক আছে।’
ময়মনসিংহ ও কুমিল্লা সিটি নির্বাচনসহ স্থানীয় সরকার নির্বাচন নিয়ে ওবায়দুল কাদের বলেন, ‘ময়মনসিংহ ও কুমিল্লা সিটি করপোরেশনসহ ২৩১টি স্থানীয় সরকার নির্বাচন সম্পন্ন হয়েছে। যেখানে ভোট পড়েছে গড়ে ৬০ শতাংশ। নির্বাচন মোটামুটি অবাধ ও সুষ্ঠু হয়েছে। সরকার কোনোপ্রকার হস্তক্ষেপ করেনি।’
ভোট শান্তিপূর্ণ ও সুষ্ঠু হওয়ায় তিনি নির্বাচন কমিশন ও আইনশৃঙ্খলা বাহিনীসহ সংশ্লিষ্ট সকলকে ধন্যবাদ ও বিজয়ী প্রার্থীদের অভিনন্দন জানান।
আওয়ামী লীগ সাধারণ সম্পাদক বলেন, ‘এই নির্বাচনে অনেক জায়গায় বিএনপি নেতারা অংশ নিয়েছেন। কিছু নেতা জয়লাভও করেছেন। এই নির্বাচনে কোনো দলীয় প্রতীক ছিল না। এই নির্বাচনের পরও বিএনপির মুখে নির্বাচন নিয়ে সরকারের বিরুদ্ধে আর কোনো কথা বলার যৌক্তিকতা থাকে না। তারা যত দোষ নন্দ ঘোষ- এ ধরনের একটা আচ্ছন্ন মানসিকতায় ভুগছে এবং সেটাই তারা করে যাচ্ছে।’
মধ্যবর্তী নির্বাচন নিয়ে বিএনপি’র দাবির জবাবে ওবায়দুল কাদের বলেন, ‘মধ্যবর্তী নির্বাচন কোন দুঃখে? মামা বাড়ির আবদার!’
সংবাদ সম্মেলনে উপস্থিত ছিলেন আওয়ামী লীগের সাংগঠনিক সম্পাদক বি এম মোজাম্মেল হক, এস এম কামাল হোসেন, আবু সাঈদ আল মাহমুদ স্বপন, আফজাল হোসেন ও সুজিত রায় নন্দী, সংস্কৃতিবিষয়ক সম্পাদক অসীম কুমার উকিল, দফতর সম্পাদক ব্যারিস্টার বিপ্লব বড়ুয়া ও উপদফতর সম্পাদক সায়েম খান প্রমুখ।
সূত্র : বাসস
",27.917359447760205,225.0
20180581,330,রাজনীতি,"

কালীগঞ্জে অবৈধ পশুর হাটের নিয়ন্ত্রণ নিলো প্রশাসন
","গাজীপুরের কালীগঞ্জে দীর্ঘ ১১ বছর পর অবৈধভাবে গড়ে উঠা পশুর হাটের নিয়ন্ত্রণ নিয়েছে উপজেলা প্রশাসন। সরকারদলীয় প্রভাবশালী মহল ও জনপ্রতিনিধিরা উপজেলার জামালপুর ইউনিয়নের চুপাইর এলাকায় অবৈধ এ পশুর হাটটি বসিয়ে বছরের পর বছর ক্রেতা-বিক্রেতাদের কাছ থেকে খাজনার নামে লাখ লাখ টাকা আদায় করে নিজেদের পকেটস্থ করেছেন বলে অভিযোগ রয়েছে। জানা যায়, উপজেলার জামালপুর ইউনিয়নের সাবেক চেয়ারম্যান ও ইউনিয়ন আ’লীগের সভাপতি মাহবুবুর রহমান ফারুক মাস্টারের তত্ত্বাবধানে ২০১৪ সালে প্রশাসনের অনুমতি ছাড়াই চুপাইর উচ্চ বিদ্যালয় মাঠে গরুর হাট বসানো হয়। কিছু দিন পর স্কুল কর্তৃপক্ষের আপত্তিতে তাতী লীগের কেন্দ্রীয় কমিটির সভাপতি খগেন্দ্র দেবনাথের জমিতে সরিয়ে নেয় হাটটি। চুপাইর বালিকা বিদ্যালয়সংলগ্ন ৬২ শতাংশ জমিও নিজ নামে কেনা ছাড়াও পাশে থাকা সরকারি ৩০ শতাংশ খাস জমিও সংযুক্ত করেন হাটের পরিধি বাড়াতে। বর্তমানে ছয় বিঘা জমির উপর গরুর হাটটি প্রতি বৃহস্পতিবার বসে।
নাম প্রকাশে অনিচ্ছুক একাধিক বিশিষ্টজনরা জানান, হাট বসার শুরু হতেই জামালপুর ইউনিয়নের সাবেক চেয়ারম্যান ফারুক মাস্টার হাটের দায়িত্বে ছিলেন। তাদের প্রশ্ন ইজারার টাকা আগে কোথায় যেত? এ বিষয়ে জানতে চাইলে অভিযুক্ত মাহবুবুর রহমান মুঠোফোনে জানান, এখানে হাট বসিয়ে এলাকার বেকারদের কর্মসংস্থানের ব্যবস্থা করি। আর আওয়ামী লীগের সভা-সমাবেশসহ দলের বিভিন্ন অনুষ্ঠানে ইজারার টাকা ব্যয় করা হতো। তিনি আরো বলেন, ২০২১ সালে হাটের নিয়ন্ত্রণ নেয় তাতী লীগের সভাপতি খগেন্দ্র দেবনাথ ও উপজেলা যুবলীগের সভাপতি এসএম আলমগীর হোসেন। তারাই ভাগবাটোয়ারা করে নেয় হাটের ইজারার টাকা। গত সংসদ নির্বাচনে আ’লীগের প্রার্থী মেহের আফরোজ চুমকি হেরে গেলে গরুর হাটটির নিয়ন্ত্রণ নেয় উপজেলা প্রশাসন। প্রশাসন জানায়, খাস কালেকশন শুরু করায় প্রভাবশালী মহলটি হাটে পশু পরিবহনে বাধা সৃষ্টি করাসহ ব্যবসায়ীদের ভয়ভীতি দেখাচ্ছে। এ বিষয়ে জানতে চাইলে উপজেলা নির্বাহী অফিসার আজিজুর রহমান প্রতিবেদককে জানান, প্রতি মাসে গড়ে ১০ লক্ষাধিক টাকা খাস কালেকশন হচ্ছে। বর্তমানে আদায়কৃত অর্থ রাষ্ট্রীয় কোষাগারে জমা হচ্ছে। আগামী বাংলা সনের জন্য ইজারা কার্যক্রম নেয় হয়েছে।
",27.91349180520535,226.0
20044806,4,রাজনীতি,ইফতারে বরই খাওয়ার পরামর্শ রোজাদারের সঙ্গে পরিহাস: ডা. শাহাদাত,"চট্টগ্রাম মহানগর বিএনপি’র আহ্বায়ক ডা. শাহাদাত হোসেন বলেছেন, খেজুরের দাম বৃদ্ধি পেয়েছে অস্বাভাবিক গতিতে
চট্টগ্রাম মহানগর বিএনপি’র আহ্বায়ক ডা. শাহাদাত হোসেন বলেছেন, খেজুরের দাম বৃদ্ধি পেয়েছে অস্বাভাবিক গতিতে। শিল্পমন্ত্রী বলছেন, খেজুরের বদলে বরই দিয়ে ইফতার করুন, আঙ্গুর-খেজুর লাগবে কেন?এ ধরনের বক্তব্য ধর্মপ্রাণ মুসলমানের প্রতি রসিকতা। ইফতারে খেজুরের পরিবর্তে বরই খাওয়ার পরামর্শ রোজাদার মানুষের সঙ্গে এক ধরনের পরিহাস। ডামি সরকারের মন্ত্রীরা গরিব সাধারণ মানুষের সঙ্গে তুচ্ছ তাচ্ছিল্য আচরণ করছেন।গতকাল দুপুরে খাতুনগঞ্জ এলাকায় বিদ্যুৎ, গ্যাস ও নিত্যপ্রয়োজনীয় দ্রব্যের অস্বাভাবিক মূল্যবৃদ্ধির প্রতিবাদে চট্টগ্রাম মহানগর বিএনপি’র কেন্দ্র ঘোষিত গণসংযোগ ও লিফলেট বিতরণকালে ডা. শাহাদাত এসব কথা বলেন। তিনি নেতাকর্মীদের সঙ্গে নিয়ে খাতুনগঞ্জ, আছাদগঞ্জ, বক্সির হাট ও বদরশাহ মাজার এলাকায় স্থানীয় দোকানদার, পথচারী, যানবাহনের যাত্রী ও সাধারণ মানুষের মাঝে ‘দেশ বাঁচাও, মানুষ বাঁচাও’ শিরোনামের লিফলেট বিতরণ করেন।ডা. শাহাদাত বলেন, সাধারণ মানুষের কথা বিবেচনা না করে আওয়ামী ডামি সরকার আবারো বিদ্যুৎ ও গ্যাসের দাম বৃদ্ধি করেছে। পবিত্র রমজান মাসকে সামনে রেখে নিত্যপ্রয়োজনীয় পণ্য নিয়ে সরকারের সিন্ডিকেট আরও বেপরোয়া হয়ে উঠেছে। পরিকল্পিতভাবে নানা অঘটন ঘটিয়ে এরই মধ্যে বাড়িয়ে দিয়েছে চিনির দাম।গ্যাস সংকটে দেশের শিল্প-কলকারখানা বন্ধ হয়ে গেছে। বাড়িতে বাড়িতে চুলা জ্বলছে না। এ পরিস্থিতি চলতে থাকলে রমজান মাসে ভয়াবহ দুর্ভোগের মধ্যে পড়বে সাধারণ মানুষ।তিনি বলেন, ডামি সরকার মানুষের জরুরি সেবা বিদ্যুৎ, গ্যাস, জ্বালানি, সুপেয় পানির সংকটকে ঘনীভূত করেছে। বিদ্যুৎ খাতকে লোপাট করে আইনের হাত থেকে রেহাই পাওয়ার জন্য ‘ইনডেমনিটি আইন’ তৈরি করেছে।বিজ্ঞাপনসবজির ভরা মৌসুমেও পিয়াজসহ সব জিনিসের দাম এখন আকাশচুম্বী।বাংলাদেশের ইতিহাসে ভরা মৌসুমে পিয়াজের চড়া মূল্য নজিরবিহীন ঘটনা। রোজার আগে ডিম, মাছ ও মাংসসহ সব নিত্যপণ্যের দাম বৃদ্ধির মূল কারণ হলো সরকারদলীয় সিন্ডিকেটের লুটপাট। এতে অন্যান্যের মধ্যে মহানগর বিএনপি’র যুগ্ম আহ্বায়ক কাজী বেলাল উদ্দিন, ইয়াছিন চৌধুরী লিটন, ইস্কান্দার মির্জা, আবদুল মান্নান, সদস্য হারুন জামান, হাজী মো. আলী, মো. কামরুল ইসলাম, থানা বিএনপি’র সভাপতি মনজুর রহমান চৌধুরী, মামুনুল ইসলাম হুমায়ূন, মহানগর বিএনপি নেতা খোরশেদ আলম, হামিদ হোসাইন, থানা বিএনপি’র সাধারণ সম্পাদক আলহাজ জাকির হোসেন, নুর হোসাইন, মহানগর বিএনপি নেতা একেএম পেয়ারু, আবদুল হালিম স্বপন, মো. ইদ্রিস আলী উপস্থিত ছিলেন।",27.86638191873319,227.0
20044811,9,রাজনীতি,পায়রাবন্দ ইউপির চেয়ারম্যান হলেন জামায়াত নেতা ফারুক,"রংপুরের মিঠাপুকুর উপজেলার ৩নং পায়রাবন্দ ইউনিয়নের চেয়ারম্যান পদে উপনির্বাচনে জামায়াত মনোনীত প্রার্থী ফারুক হোসেন ৬১২৯ ভোট পেয়ে নির্বাচিত হয়েছেন
রংপুরের মিঠাপুকুর উপজেলার ৩নং পায়রাবন্দ ইউনিয়নের চেয়ারম্যান পদে উপনির্বাচনে জামায়াত মনোনীত প্রার্থী ফারুক হোসেন ৬১২৯ ভোট পেয়ে নির্বাচিত হয়েছেন। তার নিকটতম প্রার্থী পেয়েছেন ৪২১৩ ভোট। উল্লেখ্য, সন্ত্রাসী হামলায় জামায়াতের ইউপি চেয়ারম্যান মাহবুবার রহমান নিহত হওয়ার পর এই উপ-নির্বাচন অনুষ্ঠিত হয়।",27.80948651698799,228.0
20046642,59,রাজনীতি,ঢাকা মহানগর দক্ষিণ মহিলা দলের সম্মেলন সোমবার,"আগামীকাল সোমবার ঢাকা মহানগর দক্ষিণ মহিলা দলের সম্মেলন (২০২৪) অনুষ্ঠিত হবে। সকাল সাড়ে ১০টায় নয়াপল্টনস্থ ভাসানী ভবন মিলনায়তনে এই সম্মেলন হওয়ার কথা রয়েছে। রোববার বিএনপির দপ্তর থেকে এক ক্ষুদে বার্তায় এ তথ্য জানানো হয়েছে।সম্মেলনে প্রধান অতিথি হিসেবে উপস্থিত থাকবেন বিএনপির স্থায়ী কমিটির সদস্য বেগম সেলিমা রহমান এবং বিশেষ অতিথি হিসেবে থাকবেন ঢাকা মহানগর দক্ষিণ বিএনপির আহ্বায়ক আবদুস সালাম।
এই সম্মেলন উদ্বোধন করবেন কেন্দ্রীয় মহিলা দলের সভাপতি আফরোজা আব্বাস। এছাড়া আরও উপস্থিত থাকবেন ঢাকা মহানগর দক্ষিণ বিএনপির সদস্য সচিব রফিকুল আলম মজনু, কেন্দ্রীয় মহিলা দলের সাধারণ সম্পাদক সুলতানা আহমেদ, সিনিয়র যুগ্ম সাধারণ সম্পাদক হেলেন জেরিন খান।",27.634776179805908,229.0
20181408,433,রাজনীতি,"

ছয় সপ্তাহের জামিন পেলেন যুবদল নেতা মিল্টন
","উচ্চ আদালত থেকে ১২ মামলায় আগাম জামিন পেয়েছেন যুবদল কেন্দ্রীয় কমিটির সিনিয়র যুগ্ম সম্পাদক শফিকুল ইসলাম মিল্টন।
রোববার হাইকোর্টে বিচারপতি রেজাউল হাসান ও বিচারপতি ফাহমিদা কাদেরের দ্বৈত বেঞ্চ থেকে আগাম জামিন পান তিনি। তাকে আদালত ছয় সপ্তাহের জামিন দেন।
মিল্টনের আইনজীবী আশরাফ জালাল খান মনন জামিন পাওয়ার বিষয়টি নিশ্চিত করেন। আদালতে মিল্টনের পক্ষে শুনানি করেন সাবেক অ্যাটর্নি জেনারেল এজে মোহাম্মদ আলী।
গত ২৮ অক্টোবর নয়া পল্টনে বিএনপির মহাসমাবেশ কেন্দ্র করে পূর্বাপর ঘটনায় মিল্টনের বিরুদ্ধে ১২ মামলা দায়ের করে পুলিশ। এ সব মামলা রাজধানীতে কয়েক হাজার নেতা-কর্মীকে গ্রেফতার করে পুলিশ।
",27.433165252675813,230.0
20046611,28,রাজনীতি,ফরিদগঞ্জে ইফতার সামগ্রী বিতরণ অনুষ্ঠানে হামলা-ভাঙচুর,"ফরিদগঞ্জে ইফতার সামগ্রী বিতরণ অনুষ্ঠানে হামলার ঘটনা ঘটেছে
ফরিদগঞ্জে ইফতার সামগ্রী বিতরণ অনুষ্ঠানে হামলার ঘটনা ঘটেছে। এ ছাড়া ভাঙচুর হয়েছে বসতঘর ও মোটরসাইকেলে। এতে আহত হয়েছেন অন্তত ৫ জন। এ সময় ৯৯৯-এ কল দিলে পুলিশ গিয়ে পরিস্থিতি নিয়ন্ত্রণ করে। শুক্রবার বিকালে উপজেলার ফরিদগঞ্জ (দক্ষিণ) ইউনিয়নের দুর্গাপুর গ্রামের মৃধা বাড়ির প্রাথমিক বিদ্যালয়ের সামনের মাঠে এ ঘটনা ঘটে।আহত লিলুফা বেগমকে চাঁদপুর সদর হাসপাতালে ভর্তি করা হয়েছে। মিস্টার ও হেলাল নামের দু’জনকে দাওয়াত না দেয়ায় হামলার অভিযোগ উঠেছে। তাদের আটক করেছে পুলিশ। জানা গেছে, ‘মৃধা প্রবাসী সমাজকল্যাণ ফাউন্ডেশন’ নামে সংগঠনের ব্যানারে প্রবাসীরা ইফতার ও খাবার সামগ্রী বিতরণের আয়োজন করে। বিতরণ পূর্ব আলোচনা চলাকালে মিস্টার (৫০) ও হেলাল (৩৮) ৮-১০ জন যুবক নিয়ে অনুষ্ঠানস্থলে যায়। আয়োজকদের একজন তাদের বসতে বলেন।বিজ্ঞাপনএ সময় তারা চিৎকার দিয়ে বলেন, ‘ইফতার সামগ্রী বিতরণের নামে এখানে জঙ্গিদের কোনো অনুষ্ঠান চলবে না’। আয়োজকরা তাদের কাছে জানতে চান কে, বা কারা জঙ্গি। তাদের প্রশ্নের উত্তর না দিয়ে মিস্টার ও হেলাল আয়োজকদের হুমকি-ধমকি দিয়ে বাকবিতণ্ডায় লিপ্ত হন।একপর্যায়ে তাদের নেতৃত্বে ১০-১২ জন অনুষ্ঠানস্থলে চিৎকার শুরু করে। তারা আয়োজকদের বসতঘরে গিয়ে ভাঙচুর করে। তারা একটি মোটরসাইকেল ভাঙচুর করে। এ সময় ৫ জন আহত হন। তারা প্রাথমিক চিকিৎসা নিয়েছেন। বাড়ির ভেতরে গিয়ে হামলার সময় বাধা দিতে গেলে এস.এস. পাইপের আঘাতে আহত হন গৃহবধূ লিলুফা বেগম (৫০)। আয়োজকরা বলেন, কয়েক বছর ধরে আমরা গরিব মানুষদের আর্থিক সহায়তা, ঘর মেরামত, খাবার, ইফতার সামগ্রীসহ নানান সমস্যায় সহযোগিতা করে আসছি। এ বছর আমরা ১৫০ জনের মধ্যে ইফতার সামগ্রীসহ কয়েক দিনের খাবার বিতরণের আয়োজন করি। এ সময় মিস্টার ও হেলাল হামলা চালায়। তারা স্বর্ণালংকার ও নগদ টাকা লুট করেছে বলে আয়োজকরা দাবি করেন।অনুষ্ঠানে আমন্ত্রিত অতিথিরা জানান, তারা আওয়ামী লীগের কোন পদে আছে আমরা জানি না। কিন্তু এমন ঘটনা দুঃখজনক। থানা পুলিশের পরিদর্শক (তদন্ত) প্রদীপ মণ্ডল বলেন, মূলহোতা মিস্টার ও হেলালকে রাতেই আটক ও লিখিত অভিযোগ পেয়ে মামলা করেছি। তদন্ত সাপেক্ষে অভিযুক্ত সকলকে আইনের আওতায় নেয়ার জন্য পুলিশ সুপার নির্দেশ দিয়েছেন।",27.353206241391653,231.0
20181906,499,অর্থনীতি,"

 হবিগঞ্জে অগ্রণী ব্যাংকের হরষপুর বাজার শাখা উদ্বোধন 
","হবিগঞ্জের মাধবপুর উপজেলায় হরষপুর বাজার শাখা নামে অগ্রণী ব্যাংক পিএলসি, এর ৯৭৬তম শাখা উদ্বোধন করা হয়েছে। গতকাল শনিবার প্রধান অতিথি থেকে নতুন এই শাখাটি উদ্বোধন করেন অগ্রণী ব্যাংকের ব্যবস্থাপনা পরিচালক ও সিইও মো: মুরশেদুল কবীর। এ সময় বক্তব্য রাখেন অগ্রণী ব্যাংকের সিলেট সার্কেলের মহাব্যবস্থাপক রূবানা পারভীন ও বাংলাদেশ ব্যাংকের যুগ্ম পরিচালক মোহাম্মদ শফিকুল ইসলাম প্রমুখ। অগ্রণী ব্যাংকের মৌলভীবাজারের অঞ্চল প্রধান ও উপমহাব্যবস্থাপক বিশ্বজিৎ দাসের সভাপতিত্বে অনুষ্ঠানে স্থানীয় জনপ্রতিনিধি, গণ্যমান্য ব্যক্তিবর্গ, সম্মানিত গ্রাহকরা, ব্যবসায়ী ও ব্যাংকের কর্মকর্তা-কর্মচারীরা উপস্থিত ছিলেন। বিজ্ঞপ্তি।
 
",27.18127095058496,232.0
20181260,413,অর্থনীতি,"

রমজানে সুলভ মূল্যে ডিম, দুধ ও গোশত বিক্রি শুরু
","পবিত্র মাহে রমজান উপলক্ষে মৎস্য ও প্রাণিসম্পদ মন্ত্রণালয়ের উদ্যোগে ভ্রাম্যমাণ গাড়িতে সুলভ মূল্যে দুধ, ডিম, মাছ ও গোশত বিক্রয় কার্যক্রম শুরু হয়েছে।রোববার সকাল ১০টায় রাজধানীর ফার্মগেটে প্রাণিসম্পদ অধিদফতরের সামনে কার্যক্রমটি উদ্বোধন করেন মৎস্য ও প্রাণিসম্পদমন্ত্রী আব্দুর রহমান। কার্যক্রমটি চলবে প্রথম দিন থেকে ২৮ রমজান পর্যন্ত।পবিত্র রমজান মাস উপলক্ষে মৎস্য ও প্রাণিসম্পদ মন্ত্রণালয়ের উদ্যোগে ভ্রাম্যমাণ বাজারে সুলভ মূল্যে ডিম, দুধ ও গোশত বিক্রয় কার্যক্রম অনুষ্ঠানের আয়োজন করে প্রাণিসম্পদ অধিদফতর। একই অনুষ্ঠানে মৎস্য অধিদফতরের উদ্যোগে আটটি স্পটে মাছ বিক্রির কার্যক্রমের উদ্বোধন করা হয়।
প্রাণিসম্পদ অধিদফতরের মহা-পরিচালক ডা. মোহাম্মদ রেয়াজুল হকের সভাপতিত্বে অনুষ্ঠানে প্রধান অতিথি ছিলেন মৎস্য ও প্রাণিসম্পদমন্ত্রী আব্দুর রহমান, বিশেষ অতিথি মন্ত্রণালয়টির সচিব সেলিম উদ্দিন।
এ সময় বক্তব্য রাখেন মৎস্য অধিদফতরের মহা-পরিচালক সৈয়দ মো: আলমগীর, বাংলাদেশ ডেইরি ফার্মার্স অ্যাসোসিয়েশনের সভাপতি ইমরান হোসেন, প্রাণিসম্পদ ও ডেইরি উন্নয়ন প্রকল্পের পরিচালক আব্দুর রহিম, গোলাম রব্বানী, পোলট্রি ইন্ডাস্ট্রি সেন্ট্রাল কাউন্সিলের সভাপতি মশিউর রহমান প্রমুখ।
মন্ত্রী আব্দুর রহমান বলেন, ‘শেখ হাসিনার দেশে কেউ ভাত ও মাছে কষ্ট পাবে এটি মেনে নেয়া যায় না। রমজান উপলক্ষে ন্যায্যমূল্যে ডিম, দুধ, গরুর ও মুরগির গোশত কিনতে পারবে রাজধানীবাসী। এতে তাদের আর্থিক ব্যয় কম হবে।’
তিনি বলেন, ‘রাজনৈতিক অঙ্গীকার না থাকলে কোনো জাতি উন্নতির শিখরে পৌঁছাতে পারে না। প্রধানমন্ত্রী শেখ সুনির্দিষ্ট লক্ষ্য উদ্দেশ্য নিয়ে কাজ করে জাতিকে উন্নতির দিকে নিয়ে যাচ্ছেন।’
এছাড়াও অন্যান্যদের মধ্যে সচিব সেলিম উদ্দিন বলেন, ‘এই কার্যক্রমে বাজারে মেসেজ থাকবে যে পণ্যের সরবরাহ ঠিক আছে। নিম্ন ও মধ্য আয়ের মানুষের কষ্ট লাগব হবে।’
সৈয়দ মো: আলমগীর বলেন, ‘বাজারে মাছের সরবরাহ বাড়িয়ে বাজার স্থিতিশীল রাখতে কাজ করা হচ্ছে। সেজন্য রমজানে প্রতিদিন সকাল ১০টায় ঢাকার দুই সিটি করপোরেশনে আটটি স্থানে মাছ বিক্রি কার্যক্রম পরিচালনা করা হবে।’ মাছের মধ্যে রয়েছে রুই, তেলাপিয়া, পাঙ্গাস ও পাবদা।
ডা. মোহাম্মদ রেয়াজুল হক বলেন, ‘এসব দুধ, ডিম ও গোশত খামারিদের থেকে কেনা হয়েছে। তাই অন্যান্য খামারিরা ইচ্ছা করলে কম দামে বিক্রি করতে পারে। তাতে দামও কিছুটা কম থাকবে।’
প্রাণিসম্পদ ও ডেইরি উন্নয়ন প্রকল্পের (এলডিডিপি) চিফ টেকনিক্যাল কো-অর্ডিনেটর ড. মো: গোলাম রব্বানী বলেন, ‘রাজধানীর ২৫টি স্থানে ডিম, দুধ ও গোশত বিক্রি করা হবে। তা ছাড়া পাঁচটি মার্কেটে বিক্রি করা হবে। প্রতি লিটার দুধ ৮০ টাকা, গরুর গোশত ৬০০ টাকা, খাসির গোশত ৯০০ টাকা, ড্রেসড ব্রয়লার মুরগি ২৫০ টাকা কেজি ও প্রতি ডজন ১১০ টাকা। তা ছাড়া পাঁচটি দোকানে ৬৫০ টাকা কেজিতে বিক্রি করা হবে।’
ইমরান হোসেন বলেন, ‘২০২০ সালে করোনায় খামারিরা প্রধানমন্ত্রীর সাথে আলোচনা করে নিজ উদ্যোগে ভ্রাম্যমাণ বিক্রয় কার্যক্রম শুরু করে। বর্তমানে এটি রাষ্ট্রীয় কার্যক্রমের অংশে পরিণত হয়েছে।’
মশিউর রহমান পোলট্রি ইন্ডাস্ট্রি সেন্ট্রাল কাউন্সিল বলেন, ‘মানুষ যেন স্বল্পমূল্যে ডিম ও মুরগির গোশত খেতে পারে এজন্য এ উদ্যোগটি নেয়া হয়েছে।’
প্রতিটি গাড়িতে গরুর গোশত ১০০ কেজি, খাসি ১০ কেজি, দুধ ২০০ লিটার ও ডিম চার হাজার পিস খামারবাড়িতে বিক্রয় কেন্দ্র থেকে এক কেজি গরুর গোশত, এক কেজি মুরগির গোশত, এক ডজন ডিম ও এক লিটার দুধ এক হাজার ৪০ টাকায় কিনেছেন আরিফুল ইসলাম।
তিনি বলেন, ‘আমাদের মতো স্বল্প আয়ের মানুষের জন্য অনেক অর্থ বেঁচে গেল।
অপর ক্রেতা মো: মোফাজ্জল হোসেন বলেন, ‘গোশতের পরিমাণটা একটু বাড়িয়ে দিলে প্রতিদিন আসতে হতো না। বাজারে ৭৫০ থেকে ৭৮০ টাকায় প্রতি কেজি গরুর গোশত বিক্রি হচ্ছে সেখানে ৬০০ টাকায় গোশত পাওয়ায় দেড় শ’ টাকা কম পেয়েছি।
এক ডজন ডিম কিনেছেন নিলিমা রায়। তিনি জানান, তিন ছেলে-মেয়ে বিশ্ববিদ্যালয়ে পড়ালেখা করছে। খুব হিসেব করেই সংসার চালাতে হয়। বাজারে যেখানে ১৩০ টাকা ডজন সেখানে ১১০ টাকাতে পাওয়া যাওয়ায় ২০ টাকা কমে কিনতে পেরেছি।’
বিক্রির স্থানগুলো হলো বাড্ডার নতুনবাজার, বনানীর কড়াইল বস্তি, ফার্মগেটের খামারবাড়ি, আজিমপুর মাতৃসদন, গাবতলী, উত্তরার দিয়াবাড়ী, মোহাম্মদপুরের জাপান গার্ডেন সিটি, মিরপুরের ৬০ফুট রোড, খিলগাঁও রেল ক্রসিংয়ের দক্ষিণে, সচিবালয়ের আব্দুল গনি রোড, সেগুন বাগিচা, মতিঝিলের আরামবাগ, রামপুরা, মিরপুরের কালসী, যাত্রাবাড়ীর মানিকনগর, মোহাম্মদপুরের বসিলা, হাজারীবাগের শিকশন, নাখালপাড়ার লোকাস মোড়, কামরাঙ্গিচর, মিরপুর-১০, কল্যাণপুর ঝিলপাড়া, তেজগাঁও, পুরান ঢাকার বঙ্গবাজার, কাকরাইল।
তাছাড়া স্থায়ী বাজারের মধ্যে রয়েছে মিরপুর শাহ আলি বাজার, মোহাম্মদপুর কৃষি মার্কেট, নতুন বাজার (১০০ ফুট), কমলাপুর ও কাজী আলাউদ্দিন রোডের আনন্দবাজার।
মাছ বিক্রির জায়গা :মৎস্য অধিদফতরের তত্ত্ববধানে প্রথমবারের মতো আসন্ন রমজান মাসে ঢাকা উত্তর সিটি করপোরেশনের চারটি ও ঢাকা দক্ষিণ করপোরেশনের চারটি নির্ধারিত স্থানে মাছ বিক্রয়ের উদ্যোগ গ্রহণ করা হয়েছে বলে জানিয়েছেন, মৎস্য অধিদফতরের মহা-পরিচালক সৈয়দ মো: আলমগীর।
নির্ধারিত জায়গাগুলো হলো ঢাকা উত্তর সিটি কর্পোরেশনের আওতাধীন : ১. বঙ্গবন্ধু চত্বর, খামারবাড়ি, ফার্মগেট, ২. মিরপুর-১ (ঈদগাহ মাঠ), ৩. সেগুন বাগিচা বাজার, ও ৪. মেরুল বাড্ডা বাজার।
অন্যদিকে, ঢাকা দক্ষিণ সিটি কর্পোরেশনের আওতাধীন : ১. মুগদাপাড়া (মদিনাবাগ বাজার), ২. যাত্রাবাড়ী (দয়াল ভরসা মার্কেট), ৩. মতিঝিল (বাংলাদেশ ব্যাংকের দক্ষিণ-পূর্ব কর্ণার) ও ৪. পলাশী মোড়-এ এই কর্মসূচি পরিচালিত হবে।
উল্লেখ্য, প্রতিদিন সকাল ১০টা থেকে বিকেল ৩টা পর্যন্ত মাছ বিক্রয় কার্যক্রম চলমান থাকবে। সোমবার হতে শুরু হয়ে রমজান মাস জুড়ে এ কার্যক্রম প্রতিদিন প্রতিটি স্পটে আপাতত ৩০০ কেজি মাছ, যথা রুই-১০০ কেজি, তেলাপিয়া-১০০ কেজি, পাঙ্গাস-জি, পাবদা-২৫ কেজি মাছ বিক্রয় করা হবে। একজন ব্যক্তি সর্বোচ্চ ২ কেজি মাছ কিনতে পারবেন। তবে এ নিরিখে মাছ বিক্রির পরিমাণ পরবর্তীতে বাড়ানো হবে। বিক্রয়তব্য রুই ও পাঙ্গাসের ওজন হবে ১-১.৫ কেজি, তেলাপিয়া প্রায় ৩০০ গ্রাম ও পাবদা ২০টিতে কেজি। প্রতি কেজি মাছের বিক্রয়মূল্য হবে নিম্নরূপ : রুই-২৪০ টাকা, পাঙ্গাস-১৩০ টাকা, তেলাপিয়া-১৩০, পাবদা-৩৩০ টাকা।
",27.163091011554556,233.0
20051713,217,অর্থনীতি,দু-এক দিনের মধ্যে ভারত থেকে পেঁয়াজ আসবে: বাণিজ্য প্রতিমন্ত্রী,"দু-এক দিনের মধ্যে ভারত থেকে দেশে পেঁয়াজ চলে আসবে। তখন বাজারে পেঁয়াজের দাম অনেক নিয়ন্ত্রণে আসবে বলে জানিয়েছেন বাণিজ্য প্রতিমন্ত্রী আহসানুল ইসলাম টিটু।
রাজধানীর মোহাম্মদপুর টাউন হল কাঁচাবাজার ব্যবসায়ীদের সঙ্গে রোববার মতবিনিময়কালে প্রধান অতিথির বক্তব্যে তিনি একথা জানান। মতবিনিময়ের আগে তিনি টাউন হল কাঁচাবাজার ঘুরে গরুর মাংস, মুরগি, মাছ ও মুদি দোকানগুলোতে দাম মনিটরিং করেন।
বাণিজ্য প্রতিমন্ত্রী বলেন, রমজান উপলক্ষ্যে কোনোভাবেই যেন কোনো ব্যবসায়ী বাজার অস্থিতিশীল করতে না পারেন সেদিক আমরা প্রতিনিয়ত মনিটরিং করে যাব। পণ্যের দাম নিয়ন্ত্রণে রাখতে কাওরান বাজারে আজ থেকে স্পেশাল টিম কাজ করবে।
এ সময় তিনি ব্যবসায়ীদের উদ্দেশে বলেন, কোনো মিল আপনাদের কাছে বেশি দামে মাল বিক্রির চেষ্টা করলে আপনারা অবশ্যই ভোক্তা অধিদপ্তরকে জানাবেন। আমরা ওইসব মিলের বিরুদ্ধে ব্যবস্থা নেব। এছাড়া আমাদের কাছে তথ্য আছে, পাইকারি এলাকা থেকে কাঁচা মালামাল ঢাকার বাজারে আনতে নানা বিড়ম্বনায় পড়েন ব্যবসায়ীরা। এতে পণ্যের দাম কয়েক গুণ বেড়ে যায়। আমরা কাজ করছি- সামনে থেকে কোনো আড়তে সবজিসহ কাঁচা মালামাল না গিয়ে সরাসরি কাঁচাবাজারে চলে আসবে।
এ সময় উপস্থিত ছিলেন জাতীয় ভোক্তা অধিকার সংরক্ষণ অধিদপ্তরের মহাপরিচালক এএইচএম সফিকুজ্জামান ও ডিবেট ফর ডেমোক্রেসির চেয়ারম্যান হাসান আহমেদ চৌধুরী কিরণ, টাউন হল কাঁচাবাজার বণিক সমিতির সভাপতি লুৎফুর রহমান বাবুল, সাধারণ সম্পাদক শাহজাহান খান ও ঢাকা উত্তর সিটি করপোরেশন ৩১ নম্বর ওয়ার্ড কাউন্সিলর সফিকুল ইসলাম সেন্টু।",26.721389508178838,234.0
20051717,221,অর্থনীতি,জাইকা অ্যালামনাই অ্যাসোসিয়েশনের সভাপতি আমিন সম্পাদক তাবলু,"জাইকা অ্যালামনাই অ্যাসোসিয়েশনের অব বাংলাদেশের (জেএএবি) নির্বাহী কমিটি নির্বাচন ২০২৪-২০২৬ এ সভাপতি নির্বাচিত হয়েছেন ড. মো. আমিনুল ইসলাম এবং সাধারণ সম্পাদক নির্বাচিত হয়েছেন অধ্যাপক ড. আব্দুল হানিফ তাবলু।
শনিবার রাজধানীর কাকরাইলের স্কাউট ভবনের শামস হলে সকাল ৯টা থেকে বিকাল ৪টা পর্যন্ত ভোট গ্রহণের পর ফল ঘোষণা করা হয়।
নতুন কমিটিতে সহসভাপতি নির্বাচিত হয়েছেন প্রকৌশলী খন্দকার এ. মান্নান, আবু মো. মহিউদ্দীন কাদরি, প্রকৌশলী সৈয়দ মাহফুজ আহমেদ। যুগ্ম সম্পাদক নির্বাচিত হয়েছেন ড. এসএম আসাদুজ্জামান, মো. মোশাররফ হোসাইন ও মো. হাবিবুর রহমান। সাংগঠনিক সম্পাদক পদে নির্বাচিত হয়েছেন ফাহমিদা সুলতানা।
এ কমিটিতে অন্যান্য পদে নির্বাচিতদের মধ্যে রয়েছেন কোষাধ্যক্ষ মো. ফজলুর রহমান, দপ্তর সম্পাদক কৃষিবিদ ড. মো. আবু বাকের সিদ্দিক সরকার, প্রকাশনা সম্পাদক জাকিয়া আখতার, সেমিনার ও গবেষণা সম্পাদক মুহাম্মদ ফারুক-উজ-জামান, সংস্কৃতি সম্পাদক লায়লা আরজুমান্দ বান, সমাজকল্যাণ সম্পাদক সামসুন নাহার, ক্রীড়া সম্পাদক মো. এনামুল কবির।
এ ছাড়া ১২ জনের কার্যনির্বাহী সদস্য পদে নির্বাচিত হয়েছেন- প্রকৌশলী খন্দকার আসাদুজ্জামান, কামরুন নাহার. ড. মো. সালেহ আহমেদ, অধ্যাপক ড. মো. মোফাজ্জল হোসাইন, প্রকৌশলী এজেডএম তাজুল ইসলাম, ইফরাত আরা বেগম, মো. জিয়াউল হাসান, মো. ফজলুর রহমান, প্রকৌশলী মো. মাহবুব আলম, অধ্যাপক ড. মো. নাজমুল ইসলাম মুন্না, সৈয়দ নুরুল ইসলাম এবং প্রকৌশলী মো. শামসুল হক। সংবাদ বিজ্ঞপ্তি",26.70021589706773,235.0
20180600,332,অর্থনীতি,"

  শৈলকুপার হাটবাজারে অপরিপক্ব পেঁয়াজ উৎপাদন ব্যাহতের আশঙ্কা
","ঝিনাইদহের শৈলকুপা উপজেলার হাটবাজারে পেঁয়াজের দাম বেশি হওয়ায় মাঠের অপরিপক্ব পেঁয়াজ তোলা শুরু করেছেন অনেক কৃষক। ফলে উৎপাদন কমে যাওয়ার আশঙ্কা করেছে অভিজ্ঞ মহল। তবে স্থানীয় কৃষি অফিস বলছে, টেকসই কৃষি সম্প্রসারণ প্রকল্পের আওতায় গ্রীষ্মকালীন পেঁয়াজ উৎপাদনের মাধ্যমে পেঁয়াজের এ ঘাটতি পূরণ করা হবে।শৈলকুপার ধলহরাচন্দ্র, ধাওড়া, মনোহরপুর ও পাইকপাড়া-সহ বিভিন্ন এলাকার কৃষকরা বলেছেন, বাজারে পেঁয়াজের প্রায় দ্বিগুণ দাম মিলছে। ফলে সময়ের আগে পেঁয়াজ তুলে ফেলা হচ্ছে। আর অপরিপক্ব পেঁয়াজ বাজারে ওঠায় কিছুটা হলেও দাম কমে যাওয়ায় ক্রেতারা খুশি। উপজেলার মনোহরপুর ইউনিয়নের বিজুলিয়া গ্রামের কৃষক মিজানুর রহমান বলেন, ‘প্রতি বছর পেঁয়াজ-রসুনে লোকসান হয়। এবার বাজারে বেশি দাম হওয়ায় পেঁয়াজ তুলতে শুরু করেছি। অসময়ে তুললে উৎপাদন কমে যাবে ঠিক আছে; কিন্তু আমরা তো ভালো দাম পাচ্ছি।’উমেদপুর ইউনিয়নের বাহির রয়েড়া গ্রামের কৃষক বকুল ইসলাম বলেন, ‘তার তিন বিঘা জমিতে রোপণ করা পেঁয়াজ পরিপক্ব হলে বিঘাপ্রতি ৭০-৮০ মণ হবে। এখন তুললে বিঘাপ্রতি পাবো ৫০-৬০ মণ। তবে এ দাম তখন আমরা পাবো না। আশা করছি, এবার কিছুটা লাভের মুখ দেখব।’
ধলহরাচন্দ্র ইউনিয়নের কৃষক রবিউল ইসলাম বলেন, ‘বর্তমান বাজারে প্রতি মণ পেঁয়াজ চার থেকে সাড়ে চার হাজার টাকায় বিক্রি হচ্ছে। এমন সংবাদে এক বিঘা জমির তিন মণ পেঁয়াজ তুলে বাজারে সাড়ে চার হাজার টাকা দরে বিক্রি করেছি। এখনো তিন বিঘা জমিতে পেঁয়াজ রয়েছে। এমন দাম থাকলে সব পেঁয়াজ তুলে বিক্রি করব।’ চর ধলহরা গ্রামের পেঁয়াজচাষি ইসলাম সদ্দার জানান, তিনি এ বছর ১৩ বিঘা জমিতে পেঁয়াজ চাষ করেছেন। পেঁয়াজের দাম যদি তিন হাজার টাকা করে বিক্রি করতে পারি তাহলে অনেকটাই লাভ হবে।হাকিমপুর ইউনিয়নের রাগপাড়া গ্রামের কৃষক আকবর আলী বলেন, ১৫-২০ দিন পর পেঁয়াজ তুললে এক বিঘাতে ১০-১২ মণ বেশি হবে। তবে এমন দাম তো আর পাবো না। তাই ইচ্ছা না থাকার পরও অসময়ে অপরিপক্ব পেঁয়াজ তুলতে হচ্ছে।শৈলকুপা বাজারের পেঁয়াজ ব্যবসায়ী শহিদুল ইসলাম জানান, অপরিপক্ব পেঁয়াজ বাজারে না এলে পেঁয়াজের দাম আরো বেশি হতো।উপজেলা কৃষি কর্মকর্তা আরিফুজ্জামান বলেন, কৃষকরা অতিরিক্ত লাভের আশায় আগাম পেঁয়াজ তুলে বাজারজাত করছেন। অপরিপক্ব পেঁয়াজ তুললে কিছুটা উৎপাদন কমে যাবে। তবে টেকসই কৃষি সম্প্রসারণ প্রকল্পের আওতায় গ্রীষ্মকালীন পেঁয়াজ উৎপাদনের মাধ্যমে পেঁয়াজের ঘাটতি পুষিয়ে নেয়া সম্ভব বলে মনে করি।
",26.459824642506938,236.0
20046827,134,অর্থনীতি,সেন্টার ফর এনআরবি’র ওয়ার্ল্ড কনফারেন্স সিরিজ উদ্বোধন,"সেন্টার ফর এনআরবি’র উদ্যোগে বিশ্বব্যাপী “ ব্রান্ডিং বাংলাদেশ “ শীর্ষক ওয়ার্ল্ড কনফারেন্স সিরিজ ২০২৪ এর উদ্বোধনী অনুষ্ঠান রোববার ঢাকার একটি অভিজাত হোটেলে অনুষ্ঠিত হয়।ফিতা কেটে কনফারেন্স সিরিজের উদ্বোধন করেন অনুষ্ঠানের প্রধান অতিথি প্রধানমন্ত্রীর অর্থনৈতিক বিষয়ক উপদেষ্টা ড. মশিউর রহমান। এনআরবি সেন্টারের চেয়ারপার্সন এম এস সেকিল চৌধুরীর সভাপতিত্বে অনুষ্ঠিত সভায় বিশেষ অতিথি হিসেবে উপস্থিত ছিলেন প্রবাসী কল্যাণ ও বৈদেশিক কর্মসংস্থান প্রতিমন্ত্রী শফিকুর রহমান চৌধুরী এমপি এবং সম্মানিত অতিথি ছিলেন পররাষ্ট্র বিষয়ক সংসদীয় কমিটির সভাপতি ও সাবেক পররাষ্ট্র মন্ত্রী ড. এ কে আব্দুল মোমেন এমপি ও লন্ডন টাওয়ার হ্যামলেট কাউন্সিলের সাবেক স্পিকার রাজিব আহমদ । অনুষ্ঠানে বিভিন্ন দেশের প্রবাসীরা উপস্থিত ছিলেন।
অনুষ্ঠানের শুরুতে কনফারেন্স উপলক্ষে প্রধানমন্ত্রীর প্রদত্ত বাণী উপস্থাপন করেন সেন্টারের রিসোর্স পার্সন সাবেক এয়ার চিপ মাশার্ল মশিহুজ্জামান সেরনিয়াবত ও বিভিন্ন খাতে এওয়ার্ড প্রাপ্তদের নাম ঘোষণা করেন সাবেক ব্যাংকার ইশ্তিয়াক আহমদ চৌধুরী। অনুষ্ঠানে ২০২৩ সালে সবোর্চ্চ রেমিটেন্স সংগ্রহের জন্য দেশের ১০টি সেরা ব্যাংককে ”টপ টেন ব্যাংক রেমিটেন্স এওয়ার্ড ২০২৪” ও বিশ্বব্যাপী বিভিন্ন দেশে আয়োজিত ব্রান্ডিং কনফারেন্স এ অবদান রাখার জন্য ৩টি প্রতিষ্ঠান ও ৪ জন ব্যক্তিকে ”ব্রান্ডিং এওয়ার্ড ২০২৪” প্রদান করা হয়। রেমিটেন্স খাতে ১ম স্থান অর্জন করে গোল্ড এওয়ার্ড লাভ করে ইসলামী ব্যাংক বাংলাদেশ পিএলসি এবং বিশ্বব্যাপী বিভিন্ন ব্রান্ডিং কার্যক্রমে অবদান রাখার জন্য সবোর্চ্চ ”ব্রান্ডিং গোল্ড এওয়ার্ড ২০২৪” লাভ করে ডাচ্ বাংলা ব্যাংক পিএলসি।অনুষ্ঠানে বক্তব্য রাখেন ডাচ্ বাংলা ব্যাংকের এমডি একেএম শিরিন, ইসলামী ব্যাংকের এমডি মনিরুল মাওলা সাবেক ব্যাংকার ইশতিয়াক চৌধুরী ও সাবেক লায়ন্স গভর্ণর শাহেনা রহমান।",26.401429877756257,237.0
20181146,396,অর্থনীতি,"

আবারো হিলি স্থল বন্দর দিয়ে আলু আমদানি শুরু
","এক মাস বন্ধ থাকার পর দিনাজপুর হিলি বন্দর দিয়ে আমদানি কারকেরা আলু আমদানি শুরু করেছেন। গতকাল শনিবার সন্ধ্যা থেকে রাত ৮টা পর্যন্ত তিনটি ভারতীয় ট্রাকে ৬৯ মেট্রিক টন আলু হিলি স্থল বন্দর দিয়ে প্রবেশ করেছে।
পানামা হিলি পোর্ট লিমিডেটের জনসংযোগ কর্মকর্তা সোহরাব হোসেন মল্লিক এ তথ্য শনিবার রাত সাড়ে ৯টায় মোবাইল ফোনে নিশ্চিত করেছেন।
তিনি বলেন, গত ৭ ফেব্রুয়ারি পর্যন্ত এ বন্দর দিয়ে আলু আমদানি করেন আমদানিকারকরা। এরপর থেকে আলুর আমদানি বন্ধ হয়ে যায়। শনিবার থেকে আবারো আলু আমদানি শুরু হয়েছে।
আলু আমদানিকারক কবির হোসেন বাবু বলেন, আমরা ৩ ফেব্রুয়ারি থেকে ৭ ফেব্রুয়ারি পর্যন্ত আলু আমদানি করি। কিন্তু আলু আমদানিতে লোকসান দেখা দেয়ায় এক মাস নিত্য প্রয়োজনীয় খাদ্যপণ্যটির আমদানি বন্ধ রেখে ছিলাম। বর্তমানে দেশে আলুর বাজার একটু বেশি। দেশের বাজার নিয়ন্ত্রণে রাখার জন্য আবার আলু আমদানি শুরু করেছি। গতকাল শনিবার সন্ধ্যায় আমার ৬৯ মেট্রিন টন আলু আমদানি করা হয়েছে।
দিনাজপুর হিলি উদ্ভিদ সংগনিরোধ কেন্দ্রের উপ-সহকারী প্রকৌশলী মো: ইউসুফ আলী বলেন, দেশে আলুর বাজার নিয়ন্ত্রণে রাখতে গত ফেব্রুয়ারি মাসের এক তারিখে ভারত থেকে আলু আমদানির অনুমতি দেয় বাণিজ্য মন্ত্রণালয়। হিলি বন্দরের ৫২ জন আমদানি কারক ৩৫ হাজার মেট্রিক টন আলু আমদানির অনুমতি পান। গত ৩ ফেব্রুয়ারি ভারত থেকে আলু আমদানি শুরু করেন আমদানি কারকরা। মাত্র চার দিন ৭ ফেব্রুয়ারি পর্যন্ত আলু আমদানি করা হয়। এরপর আর কোনো আলু আসেনি এ বন্দর দিয়ে।
দিনাজপুর পানামা হিলি পোর্ট লিমিডেটের জনসংযোগ কর্মকর্তা সোহরাব হোসেন মল্লিক বলেন, আজ শনিবার রাত ৮টা পর্যন্ত তিনটি ট্রাকে ৬৯ মেট্রিক টন আলু ভারত থেকে হিলি পানামা পোর্টে প্রবেশ করেছে। কাস্টমসের যাবতীয় প্রক্রিয়া শেষে আলু দেশের বিভিন্ন মোকামে নিয়ে যাবেন আমদানি কারকরা।
আলু নেয়ার জন্য বিভিন্ন স্থান থেকে পাইকারিরা হিলিতে এসে অবস্থান করছেন। আমদানি করা আলু আজ রোববার সকাল থেকে দেশের বিভিন্ন স্থানে পাঠানো হবে।
সূত্র : ইউএনবি
",26.390254205999,238.0
20180669,340,আইন,"

 ভোলাহাটে অবৈধভাবে অর্ধশত বছরের সরকারি আমগাছ কাটার অভিযোগ
","চাঁপাইনবাবগঞ্জের ভোলাহাট উপজেলার কলেজ মোড়ে সরকারি জমির অর্ধশত বছরের জীবিত আমগাছ কাটার অভিযোগ পাওয়া গেছে। এ ব্যাপারে আলিমুল ইসলাম স্বাক্ষরিত একটি লিখিত অভিযোগ উপজেলা নির্বাহী অফিসার ও সহকারী কমিশনার ভূমি বরাবর দেয়া হয়েছে। জানা যায়, ৭ মার্চ বৃহস্পতিবার উপজেলার ঝাউবোনা গ্রামের মন্তাজ আলীর ছেলে জোবাইদুল ইসলাম (৩৬) বজরাটেক গ্রামের নুরসাদার ছেলে রওশন আলী (৩৪) কাশিমপুর গ্রামরে মৃত শান্টু শেখের ছেলে আনোয়ার আলী (৪৫) একই গ্রামের আজহার আলীর ছেলে মো: মামুন (২৫) মৃত কিয়ামতের ছেলে নাইমুর রহমান নসিবকে (৩৭) ঝাউবোনা মৌজার সরকারি জমির আমগাছ কাটতে দেখে অভিযোগকারী ৯৯৯ ফোন করলে ভোলাহাট থানা পুলিশ ঘটনাস্থালে এসে গাছ কাটা বন্ধ করে। এ ঘটনায় জমির পাশের দোকানদার আলিমুন ইসলাম প্রতিকার চেয়ে উপজেলা নির্বাহী অফিসারসহ বিভিন্ন দফতরে লিখিত অভিযোগ করেন।অভিযুক্ত রওশন আলী বলেন, ১৯৯২ সালে সরকারের কাছে আমরা বন্দোবস্ত নিয়েছি। ভোলাহাট সহকারী ভূমি সরোজমিনে এসে আমাদের সীমানা বুঝিয়ে দিয়েছে। গাছ কাটার অনুমতি ছিল কি না জানতে চাইলে তিনি বলেন, গাছ কাটার অনুমতি লাগলে অনুমতি নিবো।উপজেলা ভারপ্রাপ্ত নির্বাহী কর্মকর্তা ও সহকারি কমিশনার (ভূমি) আঞ্জুনাম আরা বলেন, আম গাছ কাটলে তাকে অনুমতি নিতে হবে। আমাদের কাছে আম গাছ কাটার অনুমতি নেয়নি।
",26.328304291739755,239.0
20181597,455,আইন,"

সুপ্রিম কোর্ট বারে পুনর্নির্বাচনের দাবিতে বিএনপিপন্থী আইনজীবীদের সমাবেশ
","সুপ্রিম কোর্ট আইনজীবী সমিতির অবিলম্বে পুনর্নির্বাচন এবং সম্পাদক প্রার্থী ব্যারিস্টার রুহুল কুদ্দুস, ব্যারিস্টার ওসমান চৌধুরীর মুক্তির দাবিতে আইনজীবী সমাবেশ করেছে বিএনপিপন্থী আইনজীবীরা।
রোববার (১০ মার্চ) সুপ্রিম কোর্ট বার ভবনের সামনে জাতীয়তাবাদী আইনজীবী ফোরামের ব্যানারে এ সমাবেশ হয়। এতে শতাধিক আইনজীবী অংশ নেন।
জাতীয়তাবাদী আইনজীবী ফোরাম সুপ্রিম কোর্ট ইউনিটের সভাপতি আবদুল জব্বার ভূঁইয়ার সভাপতিত্বে আইনজীবী সমাবেশে বক্তব্য রাখেন বিএনপির আইনবিষয়ক সম্পাদক ব্যারিস্টার কায়সার কামাল, আইনজীবী আবেদ রাজা, গাজী কামরুল ইসলাম সজল, মোহাম্মদ আলী প্রমুখ।
এতে আরো অংশ নেন আইনজীবী নাসরিন আক্তার, আবদুল্লাহ আল মাহবুব, গাজী তৌহিদুল ইসলাম, রফিকুল ইসলাম মন্টু, শহিদুল ইসলাম সপু, মো: পারভেজ হোসেন, মো: মাকসুদ উল্লাহ প্রমুখ।
আইনজীবী সমাবেশে বক্তারা সুপ্রিম কোর্ট বারে পুনর্নির্বাচন না হওয়া পর্যন্ত আন্দোলন চালিয়ে যাওয়ার ঘোষণা দেন।
",26.31220747718406,240.0
20051648,161,রাজনীতি,"জামিন নামঞ্জুর, বিএনপি নেতা খায়ের কারাগারে","লক্ষ্মীপুরে পুলিশের করা দুই মামলায় বিএনপি নেতা আবুল খায়ের ভূঁইয়াকে কারাগারে পাঠিয়েছেন আদালত। তিনি বিএনপি চেয়ারপারসনের উপদেষ্টা, লক্ষ্মীপুর-২ আসনের সাবেক সংসদ সদস্য ও জেলা বিএনপির সাবেক সভাপতি।
রোববার দুপুরে জেলা ও দায়রা জজ আদালতে বিচারক মো. রহিবুল ইসলাম তার জামিন নামঞ্জুর করে কারাগারে পাঠানোর নির্দেশ দেন। প্রথমবারের মতো তিনি লক্ষ্মীপুর কারাগারে কারাবন্দি আছেন।
এদিকে খায়ের ভূঁইয়াকে কারাগারে পাঠানোর সময় বিএনপির বিভিন্ন পর্যায়ের নেতাকর্মীরা বিক্ষোভ মিছিল করেন। এ সময় তারা আসামি বহনকারী প্রিজনভ্যান আটকানোর চেষ্টা করেন। এতে জেলা কৃষকদলের সভাপতি মাহবুব আলম মামুন ও জেলা ছাত্রদলের সভাপতি হাসান মাহমুদ ইব্রাহিমসহ শতাধিক নেতাকর্মী উপস্থিত ছিলেন।
জেলা জজ আদালতের সরকারি কৌঁসুলি (পিপি) জসিম উদ্দিন বলেন, পুলিশের দুই মামলায় খায়ের ভূঁইয়া জামিন আবেদন করেন। আদালত জামিন নামঞ্জুর করে তাকে কারাগারে পাঠানোর নির্দেশ দেন। তাকে জেলা কারাগারে পাঠানো হয়েছে। এই প্রথম তিনি জেলা কারাগারে কারাবন্দি হয়েছেন।
আসামির আইনজীবী ও জেলা আইনজীবী সমিতির সাবেক সভাপতি ফেরদৌস আহমেদ মানিক বলেন, খায়ের ভূঁইয়া মামলার পরে উচ্চ আদালত থেকে জামিন নিয়েছেন। পরে তিনি অসুস্থ হয়ে পড়েন। এতে জানুয়ারি মাসে ফের তিনি উচ্চ আদালত থেকে ৬ সপ্তাহের জামিন নেন। জামিনের মেয়াদ শেষ হওয়ায় তিনি জেলা জজ ও দায়রা জজ আদালতে উপস্থিত হয়ে জামিন আবেদন করেন। আদালত শুনানি শেষে আবেদন নামঞ্জুর করে তাকে কারাগারে পাঠানোর নির্দেশ দেন।
মামলার সূত্র জানায়, ২০২৩ সালের ১৮ জুলাই জেলা বিএনপির পদযাত্রা কর্মসূচি চলাকালীন দায়িত্ব পালন কাজে বাধা, পিটিয়ে আহত, বিস্ফোরক ও নাশকতার ঘটনায় পুলিশ বাদী হয়ে ৫৫ জনের নাম উল্লেখসহ অজ্ঞাত তিন হাজার জনের বিরুদ্ধে পৃথক দুটি মামলা করেন। দুই মামলাতেই বিএনপির প্রচার সম্পাদক ও জেলা কমিটির আহ্বায়ক শহীদ উদ্দিন চৌধুরী এ্যানিকে প্রধান আসামি করা হয়।মামলাগুলোতে বিএনপি নেতা আবুল খায়ের ভূঁইয়া ও জেলা বিএনপির সদস্য সচিব সাহাবুদ্দিন সাবুকেও আসামি করা হয়।",26.269777028325365,241.0
20051678,182,রাজনীতি,খেজুর-বরই বিতর্ক নিয়ে মুখ খুললেন শিল্পমন্ত্রী,"শিল্পমন্ত্রী নূরুল মজিদ মাহমুদ হুমায়ুন বলেছেন, ‘খেজুরের পরিবর্তে নয়, আমি খেজুরের সঙ্গে বরই খাওয়ার কথা বলেছিলাম। আমার বক্তব্য (মিস ইন্টারপ্রেট) অপব্যাখ্যা করা হয়েছে। এ নিয়ে সাবেক তথ্যমন্ত্রীর (জাসদ সভাপতি হাসানুল হক ইনু) বক্তব্যও মিস ইন্টারপ্রেট করা হতে পারে। এগুলো মিডিয়ার তৈরি। যারা কারসাজি করতে চায়, তারা সরকারকে বিব্রত করতে নানাভাবে এ কাজ করছে।
রোববার রাজধানী তেজগাঁওয়ে বাংলাদেশ স্ট্যান্ডার্ডস অ্যান্ড টেস্টিং ইনস্টিটিউশন (বিএসটিআই) আয়োজিত মিডিয়া ব্রিফিংয়ে তিনি এসব কথা বলেন।এ সময় মন্ত্রী বলেন, অনেক ব্যবসায়ী জিনিসপত্রের দাম বাড়িয়ে সৌদি আরব চলে গেছেন। ব্যবসাবান্ধব এবং ভালো ব্যবসায়ীদের হয়রানি করা হবে না, তবে ভেজালবিরোধী অভিযান চলবে বলে জানান তিনি।
অনুষ্ঠানে বক্তব্য রাখেন শিল্প মন্ত্রণালয়ের সিনিয়র সচিব জাকিয়া সুলতানা এবং বিএসটিআইর মহাপরিচালক এসএম ফেরদৌস আলম প্রমুখ।
প্রসঙ্গত সম্প্রতি ডিসি সম্মেলনের একটি সেশনে শিল্পমন্ত্রী নূরুল মজিদ মাহমুদ হুমায়ুন মানুষকে খেজুরের পরিবর্তে বরই দিয়ে ইফতারের পরামর্শ দিয়েছিলেন। এর প্রতিক্রিয়ায় সাবেক তথ্যমন্ত্রী হাসানুল হক ইনুর একটি বক্তব্য সামাজিক যোগাযোগমাধ্যমে ভাইরাল হয়।
ওই বক্তব্যে ইনু বলেছেন, ‘আমি বরই দিয়ে ইফতার করব, আর তুই খেজুর আর আঙুর খাবি?’ রোববার বিএসটিআইর অনুষ্ঠানে সাংবাদিকরা এ বিষয়ে মন্ত্রীর প্রতিক্রিয়া জানতে চান।
জবাবে শিল্পমন্ত্রী বলেন, ‘আমি খেজুরের পরিবর্তে বলিনি। খেজুরের সঙ্গে বরই খাওয়ার জন্য বলেছিলাম। ইফতারের টেবিলটা দেশীয় ফল দিয়ে সাজান। আমি একজন আইনজীবী। হিসাব করে কথা বলি। তার (হাসানুল হক ইনুর) সঙ্গে আমার খুব ভালো সম্পর্ক। আমার মনে হয়, এটা কেউ মিস ইন্টারপ্রেট করেছে। এ ধরনের কথা ওনার (হাসানুল হক ইনুর) বলার কথা নয়। ওনার যে রাজনৈতিক লেভেল, তাতে আমি বিশ্বাস করি না, তিনি বলেছেন। এগুলো মিডিয়ার তৈরি। সে আমার খুবই ঘনিষ্ঠ (হি ইজ ভেরি ক্লোজ টু মি)। সে দীর্ঘদিনের রাজনৈতিক জীবনের অধিকারী। তার সম্পর্কে আমি জানি। যারা এগুলো নিয়ে খেলছে, তাদের কারসাজি আছে। সরকারকে বিব্রত করার জন্য নানাভাবে তারা এ কাজ করছে।
শিল্পমন্ত্রী নূরুল মজিদ মাহমুদ হুমায়ুন বলেছেন, ভেজালের বিরুদ্ধে সরকার জিরো টলারেন্সে রয়েছে। যারা প্রতারণা করতে চায় তাদের বিরুদ্ধে অভিযান চলবে।
তিনি বলেন, দাম নিয়ন্ত্রণে সরকার কাজ করছে। সবাইকে তো আর জেলে দেওয়া যাবে না। দাম যেন আকাশচুম্বী না হয়, তা নজরে রাখছি। রমজানে পণ্যের মান ও মূল্য নিয়ন্ত্রণে বিএসটিআইর ভেজালবিরোধী বিশেষ অভিযান চলবে। ভেজাল, নকল, পরিমাপে কারচুপি এবং সরকার নির্ধারিত মূল্যের চেয়ে বেশি মূল্যে পণ্য বিক্রি করলে শাস্তিমূলক ব্যবস্থা নেওয়া হবে।
মন্ত্রী বলেন, আকস্মিকভাবে পরিচালিত অভিযানে রোজাদাররা সচরাচর যে খাবার ও পানীয় গ্রহণ করে, সেগুলোর ওপর বিশেষ নজর দেওয়া হবে। এ সময় ফলমূল, পানীয়, ফলের সিরাপ, মুড়ি, খেজুর, কোমল পানীয় পাউডার, কার্বোনেটেড বেভারেজ, ভোজ্যতেল, ঘি, পাস্তুরিত দুধ, নুডলস, সেমাই, পানি, ডেক্সট্রোজ মনোহাইড্রেট এবং ইফতার সামগ্রীর মান ও দাম নিয়ন্ত্রণ করা হবে।
শিল্পমন্ত্রী জানান, বিএসটিআই পণ্যের হালাল সনদ প্রদান শুরু করছে। এরই মধ্যে ৮৪টি পণ্যের হালাল সার্টিফিকেট দেওয়া হয়েছে। এক্ষেত্রে ধর্মীয় দিকের পাশাপাশি পণ্যের মান ও নিরাপদের বিষয়টি যাচাই করা হয়।
শিল্পমন্ত্রী বলেন, দাম বাড়িয়ে অনেক ব্যবসায়ী সৌদি আবর এবং বিভিন্ন দেশে ছুটি কাটায়। আমরা তাদের বিষয়ে জিরো টলারেন্স নীতিতে আছি।সাংবাদিকরা তালিকা চাইলে তিনি বলেন, আপনারা তাদের নাম-ঠিকানা দিন। আমরা ব্যবস্থা নেব। নূরুল মজিদ মাহমুদ হুমায়ুন বলেন, সরকারের বিভিন্ন দপ্তরের অভিযানে রোজায় ব্যবসায়ীরা যাতে হয়রানির শিকার না হয় তা দেখা হবে।",26.2674874540813,242.0
20051687,191,শিক্ষা,বোর্ডিং স্কুলে নিপীড়নের শিকার হয়েছিলেন প্রিন্সেস ডায়ানার ছোট ভাই,"বোর্ডিং স্কুলে থাকাকালীন যৌন নির্যাতনের শিকার হয়েছিলেন প্রিন্সেস অব ওয়েলস ডায়ানার ছোট ভাই আর্ল স্পেনসার(৫৯)। রোববার দ্য মেইলে প্রকাশিত একটি সাক্ষাৎকারে আর্ল স্পেন্সার তার শিশুকালের এই স্মৃতির কথা উল্লেখ করেছেন।
তিনি বলেন, মাত্র ১১ বছর বয়সে আমার উপর এমন যৌন নির্যাতন শুরু হয়েছিল। ১৯৭০ এর দশকে নর্থহ্যাম্পটনশায়ারের মেইডওয়েল হলের একজন নারী সদস্য তাকে এমন নির্যাতন করেছিল বলে জানান তিনি।
আর্ল স্পেন্সার আট থেকে ১৩ বছর বয়স পর্যন্ত পর্যন্ত মেডওয়েল হলে থেকেছেন।
আর্ল স্পেন্সার তার নতুন বই 'এ ভেরি প্রাইভেট স্কুলে' ও তার বিরুদ্ধে যৌন নির্যাতনের অভিযোগ করেছেন। বইটিতে তিনি যার বিরুদ্ধে যৌন নির্যাতনের অভিযোগ করেছেন সেই নারীকে তিনি 'ভোরাসুল পেডোফাইল' হিসেবে বর্ণনা করেছেন।রাতে তাদের ছাত্রাবাসের বিছানায় আর্ল স্পেন্সারসহ অন্যান্য অল্প বয়স্ক ছেলেদেরকে সেই নারী কর্মী নির্যাতন করতেন বলে জানান।দ্য মেইল আর্ল স্পেন্সারের বরাত দিয়ে আরও জানায়, মেইডওয়েল হলের সেই কর্মচারী এখন বিদেশে থাকেন বা মারা গেছেন।
নারী কর্মচারী সেই স্কুলের তৎকালীন প্রধান শিক্ষক জন পোর্চকে 'নৃশংস মারধর' করেছেন বলেও অভিযোগ করেছেন আর্ল স্পেন্সার। তার বিশ্বাস, 'সহিংসতা থেকে যৌন আনন্দ' পেয়েছিলেন সেই শিক্ষক।
মেডওয়েলে তার কাটানো সময়কে 'পুরোপুরি নারকীয় অভিজ্ঞতা' বলে বর্ননা করেছেন আর্ল স্পেন্সার।",26.26017895201277,243.0
20181465,437,অর্থনীতি,"

বঙ্গবন্ধু টানেলের পরিত্যক্ত ওয়্যার হাউজে আগুন নিয়ন্ত্রণে
","চট্টগ্রামে কর্ণফুলী নদীর তলদেশে নির্মিত বঙ্গবন্ধু টানেলের পরিত্যক্ত কনস্ট্রাকশন ওয়্যার হাউজে আগুন লেগেছে। ফায়ার সার্ভিসের ছয়টি ইউনিট কাজ করে আগুন নিয়ন্ত্রণে আনে।
রোববার (১০ মার্চ) দুপুর আড়াইটার দিকে টানেলের আনোয়ারা প্রান্তের কনস্ট্রাকশন স্টোর রুমে এ আগুনের সূত্রপাত হয়।
বিষয়টি নিশ্চিত করেছেন টানেলের নিজস্ব ফায়ার সার্ভিস ও সিভিল ডিফেন্স অধিদপ্তর উপ-সহকারী পরিচালক মো: আবদুর রাজ্জাক এবং টানেলের টোল ম্যানেজার মো: বেলায়েত হোসেন।
টানেল কর্তৃপক্ষের উপপ্রকল্প পরিচালক মো: আবুল কালাম আজাদ জানান, বঙ্গবন্ধু মূল টানেলের বাইরে আনোয়ারা প্রান্তে, যেখানে পরিত্যক্ত গুদাম রয়েছে সেখানে আগুন লাগে। তাৎক্ষণিক আমাদের নিজস্ব ফায়ার সার্ভিসের ৬ ইউনিট আগুন নিয়ন্ত্রণে এনেছেন। এতে তেমন কোনো ক্ষতি হয়নি। তবে ওখানে টানেলের কাজ করার পর কিছু কাঠ ও পরিত্যক্ত সরঞ্জাম ছিল।
এখন সব নিরাপদে রয়েছে। কোনো সমস্যা নেই বলেও জানান তিনি। সূত্র : ইউএনবি
",26.155832082983128,244.0
20180753,350,অর্থনীতি,"

ওয়াহিদুজ্জামান-লিয়াকতের নেতৃত্বে রিহ্যাব কমিটির দায়িত্ব গ্রহণ
","রিয়েল এস্টেট অ্যান্ড হাউজিং এসোসিয়েশন অব বাংলাদেশের (রিহ্যাব) নবনির্বাচিত কমিটির নেতারা গতকাল দায়িত্ব গ্রহণ করেছেন। রাজধানীর একটি হোটেলে বাণিজ্য মন্ত্রণালয় কর্তৃক দায়িত্বপ্রাপ্ত রিহ্যাবের প্রশাসক জান্নাতুল ফেরদৌসের কাছ থেকে তারা দায়িত্ব গ্রহণ করেন। নতুন প্রেসিডেন্ট হিসেবে মো: ওয়াহিদুজ্জামান এবং সিনিয়র ভাইস প্রেসিডেন্ট হিসেবে লিয়াকত আলী ভূইয়ার নেতৃত্বে নবনির্বাচিত কমিটি দায়িত্ব গ্রহণ করে।অনুষ্ঠানে ভাইস প্রেসিডেন্ট-১ লায়ন এম এ আউয়াল, ভাইস প্রেসিডেন্ট-২ মোহাম্মদ আক্তার বিশ্বাস, ভাইস প্রেসিডেন্ট-৩ ইঞ্জিনিয়ার আব্দুল লতিফ, ভাইস প্রেসিডেন্ট (ফাইন্যান্স) আব্দুর রাজ্জাক এবং চট্টগ্রাম রিজিয়ন থেকে ভাইস প্রেসিডেন্ট হাজী দেলোয়ার হোসেনসহ অন্যান্য পরিচালকরা উপস্থিত ছিলেন। নতুন কমিটি আগামী ২ বছর দায়িত্ব পালন করবে।
",26.110460059173604,245.0
20181073,388,রাজনীতি,"

'দেশের ৯৬ ভাগ মানুষ এই সরকারকে ‘না’ বলে বলে দিয়েছে'
","পবিত্র মাহে রমজান ও বদরের চেতনায় উদ্বুদ্ধ হয়ে অগণতান্ত্রিক, স্বৈরাচারী সরকারের বিরুদ্ধে দলমত নির্বিশেষে সকলকে রাজপথে ঐক্যবদ্ধ হওয়ার আহবান জানিয়েছেন বাংলাদেশ জামায়াতে ইসলামীর কেন্দ্রীয় কর্মপরিষদ সদস্য ও ঢাকা মহানগরী উত্তরের সেক্রেটারি ড.মুহাম্মদ রেজাউল করিম।
তিনি আজ রোববার সকালে রাজধানীতে বাংলাদেশ জামায়াতে ঢাকা মহানগরী উত্তর আয়োজিত পবিত্র মাহে রমযানের পবিত্রতা রক্ষা, দ্রব্যমূল্য নিয়ন্ত্রণ, অশ্লীলতা, বেহায়াপনা ও নগ্নতা বন্ধের দাবিতে এক বিক্ষোভ পরবর্তী সমাবেশে এসব কথা বলেন। বিক্ষোভ মিছিলটি মিরপুর ১ নম্বর গোল চত্তর থেকে শুরু হয়ে নগরীর বিভিন্ন সড়ক প্রদক্ষিণ করে টেকনিক্যালে এসে সংক্ষিপ্ত পথসভার মাধ্যমে শেষ হয়। সমাবেশে উপস্থিত ছিলেন কেন্দ্রীয় মজলিসে শূরা সদস্য ও ঢাকা মহানগরী উত্তরের সহকারি সেক্রেটারি মাহফুজুর রহমান, নাজিম উদ্দীন মোল্লা ও ডা. ফখরুদ্দীন মানিক, কেন্দ্রীয় মজলিসে শূরা সদস্য ও ঢাকা মহানগরী উত্তরের কর্মপরিষদ সদস্য জিয়াউল হাসান, ইয়াছিন আরাফাত, মাওলানা মুহিব্বুল্লাহ ও মুহাম্মদ জামাল উদ্দীন এবং ঢাকা মহানগরী উত্তরের কর্মপরিষদ সদস্য মু. আতাউর রহমান সরকার ও নাসির উদ্দীন, ছাত্রনেতা সালাহ উদ্দীন ও আসাদুজ্জামান প্রমুখ।
ড. রেজাউল করিম বলেন, পবিত্র মাহে রমজান এক মহিমান্বিত ও বরকতপূর্ণ মাস। এই মাসেই বিশ্বমানবতার মুক্তির সনদ মহাগ্রন্থ আল কুরআন নাযিল হয়েছে। এই মাস শুধু মুসলমানদের কাছে নয় বরং সকল ধর্মের মানুষের কাছেই মহাসম্মানের। কিন্তু বিনাভোটের সরকারকে জনগণ ভোট দেয়নি বলেই তারা জনগণকে না খেয়ে মারার জন্যই এই মোবারক মাসে পরিকল্পিতভাবে দ্রব্যমূল্যের ঊর্ধ্বগতি ঘটিয়েছে। সরকারের মন্ত্রীরা খেজুরের পরিবর্তে বরই দিয়ে ইফতারের কথা বলে জনগণের সাথে নির্মম তামাশায় লিপ্ত হয়েছেন। তাই এসব গণধিকৃত, অথর্ব ও অবৈধ মন্ত্রীদের অবিলম্বে পদত্যাগ করতে হবে। কারণ, দেশের ৯৬ ভাগ মানুষ এই সরকারকে ‘না’ বলে বলে দিয়েছে। তাই এই বিনাভোটের সরকারের ক্ষমতায় থাকার কোন অধিকার নেই বরং তাদেরকে জনগণের তোপের মুখেই অপমানজনকভাবে ক্ষমতা থেকে বিদায় নিতে হবে। তিনি অবৈধ ও গণবিরোধী সরকারের পতনের লক্ষ্যে সকলকে রাজপথে আপোষহীন থাকার আহবান জানান।
তিনি বলেন, সরকার অবৈধ ক্ষমতালিপ্সা চরিতার্থ করার জন্যই দেশকে অপরাধ ও অপরাধীদের অবাধ বিচতরণ ক্ষেত্রে পরিণত করেছে। তারা জাহাঙ্গীর নগর বিশ্ববিদ্যালয় ও সিলেট সহ পুরো দেশকে নারী নির্যাতনের অভয়ারণ্যে পরিণত করে জাতিকে কওমে লুতের উত্তরসূরি বানানোর গভীর ষড়যন্ত্রে লিপ্ত হয়েছে। দেশ চলছে ভিন্ন রাষ্ট্রের নির্দেশনায়। আওয়ামী লীগ দেশকে নেতৃত্বশূণ্য করে অবৈধ ক্ষমতা দীর্ঘায়িত করার জন্যই মানবতার ফেরিওয়ালা খ্যাত আমীরে জামায়াত ডা. শফিকুর রহমান ও সহকারি সেক্রেটারি জেনারেল ও মজলুম জননেতা এটিএম আজহারুল ইসলাম এবং বরণ্যে আলেম- উলামাদের সম্পূর্ণ অন্যায়ভাবে কারা নির্যাতন চালাচ্ছে। কিন্তু হত্যা, সন্ত্রাস, নৈরাজ্য চালিয়ে এবং জুলুম-নির্যাতন করে বাকশালী সরকারের শেষ রক্ষা হবে না। তিনি অবিলম্বে আমিরে জামায়াত ডা. শফিকুর রহমানসহ জাতীয় নেতৃবৃন্দ ও কারাবন্দী সকল আলেম-উলামার নিঃশর্ত মুক্তি দাবি করেন।
তিনি আরো বলেন, ফিলিস্তিনের গাজায় ইতিহাসের নির্মম ও নিষ্ঠুর হত্যাযজ্ঞ চলছে। প্রতিদিনই মজলুম ফিলিস্তিনীদের রক্তে রঞ্জিত হচ্ছে গাজার রাজপথ। তাই ইতিহাসের এই নিষ্ঠুর হত্যাযজ্ঞ বন্ধে মুসলমানদেরকে ইস্পাত কঠিন ঐক্য গড়ে তুলতে হবে। অবিলম্বে গণহত্যা বন্ধে জাতিসঙ্ঘ, কমনওয়েলথ, আবরলীগ ও ওআইসি সহ বিশ্বসংস্থাগুলোকে কার্যকর ভূমিকা পালন করতে হবে। তিনি গাজায় হত্যা বন্ধে বিশ্ব মুসলিম এক প্লাট ফরমে ঐক্যবদ্ধ হওয়ার আহবান জানান। অন্যথায় জায়নবাদীরা আরো বেপরোয়া হয়ে উঠবে। প্রেস বিজ্ঞপ্তি
",26.103493412653464,246.0
20173810,282,শিক্ষা,"

সফল হতে দক্ষতার পাশাপাশি নৈতিকতা অর্জন করতে হবে : ড. চৌধুরী মাহমুদ হাসান
","ঢাকা বিশ্ববিদ্যালয়ের ফার্মেসি বিভাগের সাবেক চেয়ারম্যান ও মানারাত ইন্টারন্যাশনাল ইউনিভার্সিটির সাবেক ভিসি ড. চৌধুরী মাহমুদ হাসান বলেছেন, একজন সফল মানুষ হতে হলে দক্ষতা অর্জনের সাথে সাথে নৈতিকতার কোনো বিকল্প নেই। যার মধ্যে নৈতিকতা নেই সে প্রকৃত মানুষ হতে পারে না। বাহ্যিক দিক থেকে যদিও সে ধনবান বা ক্ষমতাবান হন। জাতীয় জাদুঘরের বঙ্গমাতা শেখ ফজিলাতুন্নেছা মুজিব মিলনায়তনে গতকাল ঢাকার সামাজিক, শিক্ষামূলক ও ওয়েলফেয়ার প্রতিষ্ঠান দি স্টুডেন্টস ওয়েলফেয়ার অ্যাসোসিয়েশনের বৃত্তি প্রদান ও সংবর্ধনা অনুষ্ঠানে প্রধান অতিথির বক্তব্যে তিনি এ কথা বলেন। ড. চৌধুরী মাহমুদ হাসান আরো বলেন, বর্তমান সমাজ মাদকে সয়লাব হয়ে গেছে। শিক্ষিত জাতি গড়তে হলে আমাদের ছাত্রসমাজকে মাদক থেকে দূরে রাখতে হবে। এই ব্যাপারে অভিভাবকদের সতর্ক করে তিনি বলেন, আমাদের সন্তান মাদকে যেন হারিয়ে না যায় সে দিকে আমাদেরই সর্বোচ্চ সতর্ক দৃষ্টি রাখতে হবে। ছাত্র-ছাত্রীদেরকে শিক্ষার পাশাপাশি মূল্যবোধ চর্চা করার জন্যও তিনি বলেন। সবাইকে সত্যবাদী হওয়ার পরামর্শ দিয়ে পিতার-মাতার কথা শোনার জন্য বলেন। পাশাপাশি তিনি শিক্ষার্থীদের মাদক থেকে দূরে থাকার জন্য ও লেখাপড়ায় আরো মনোযোগী হওয়ার বিষয়ে উৎসাহিত করেন।
উৎসবমুখর পরিবেশে আয়োজিত অনুষ্ঠানে বিশেষ অতিথি ছিলেন কর্নেল জাকারিয়া হোসাইন পিএসসি, জি (অব:) এবং বিশিষ্ট লেখক ও গবেষক ড. আহসান হাবিব ইমরোজ। আয়োজক সংগঠনের প্রধান উপদেষ্টা, রংপুর ক্যান্টনমেন্ট পাবলিক স্কুল অ্যান্ড কলেজ ও শহিদ আনোয়ার গার্লস কলেজের সাবেক প্রিন্সিপাল কর্নেল মো: আব্দুল বাতেনের (অব:) সভাপতিত্বে ও অ্যাসোসিয়েশনের পরিচালক ইঞ্জিনিয়ার আসাদুজ্জামানের পরিচালনায় অনুষ্ঠানটি সঞ্চালনা করেন সদস্যসচিব এইচ এম সালাউদ্দিন মাহমুদ। ইঞ্জিনিয়ার আসাদুজ্জামান উদ্বোধনী বক্তব্যে বলেন, বর্ষ পরিক্রমায় দি স্টুডেন্টস ওয়েলফেয়ার অ্যাসোসিয়েশন ঢাকা ইতোমধ্যে তার বিভিন্ন কর্মসূচি বাস্তবায়ন করে ৩০তম বর্ষে পদার্পণ করেছে। ছাত্র-ছাত্রীদের মেধা বিকাশ, শিক্ষামূলক প্রতিযোগিতার মাধ্যমে আত্মযাচাই, মানোন্নয়ন ও আর্থিক সহযোগিতার মাধ্যমে পড়ালেখায় উৎসাহী করে গড়ে তোলার লক্ষ্যে পতিষ্ঠালগ্ন থেকে আপ্রাণ চেষ্টা চালিয়ে যাচ্ছে দি স্টুডেন্টস ওয়েলফেয়ার অ্যাসোসিয়েশন ঢাকা। এই প্রতিষ্ঠানের গঠনমূলক ভূমিকা ইতোমধ্যে শিক্ষক, ছাত্র-ছাত্রী ও সুধিমহলে যথেষ্ট সমাদৃত হয়েছে। সবার আন্তরিক সহযোগিতার ভিত্তিতে এ সংগঠন সাফল্যের সাথে বিভিন্ন কর্মক্রম পরিচালনা করে যাচ্ছে। সভাপতির বক্তব্যে কর্নেল মো: আব্দুল বাতেন (অব:) বলেন, আমরা শিক্ষার্থীদেরকে আগামী দিনের যোগ্য নাগরিক হিসেবে নিজেদের শ্রেষ্ঠত্ব প্রমাণ করার জন্য বৃত্তি প্রকল্পের মাধ্যমে উৎসাহ প্রদান করে থাকি। আমরা বিশ্বাস করি, শিক্ষার্থীদের সঠিক দিকনির্দেশনা ও পরিচর্যা করতে পারলে তারা শুধু দেশ নয় আন্তর্জাতিক অঙ্গনেও দেশের ভাবমর্যাদা উজ্জ্বল করতে সক্ষম হবে। অনুষ্ঠানে ট্যালেন্টপুল ও সাধারণ কোটায় ১১৫ জন কৃতী ছাত্র-ছাত্রীকে বৃত্তি প্রদান করা হয়। এ ছাড়া সনদ, সম্মাননা ক্রেস্ট ও মোটিভেশন বই প্রদান করা হয়।
",26.102969741102772,247.0
20051675,179,রাজনীতি,"খামেনির ফেসবুক-ইনস্টাগ্রাম অ্যাকাউন্ট বাতিল, যা বলল ইরান","ইরানের সর্বোচ্চ ধর্মীয় নেতা আয়াতুল্লাহ আলি খামেনির ফেসবুক ও ইনস্টাগ্রাম অ্যাকাউন্ট বাতিল করা হয়েছে। মেটার এ পদক্ষেপকে অবৈধ ও অনৈতিক বলে তীব্র নিন্দা জানিয়েছে তেহরান।
মেটার পক্ষ থেকে জানানো হয়েছে, গত মাসে খামেনির অ্যাকাউন্ট বাতিল করা হয়েছে। যুক্তরাষ্ট্রভিত্তিক এ প্রতিষ্ঠানটির মতে, ‘বিপজ্জনক সংস্থা ও ব্যক্তিদের’ বিষয়ে ফেসবুক ও ইনস্টাগ্রামের নীতি ‘বারবার লঙ্ঘন’ করায় বাতিল করা হয়েছে খামেনির অ্যাকাউন্টগুলো।
মেটার এ উদ্যোগের বিষয়ে তীব্র প্রতিক্রিয়া জানিয়েছেন ইরানের পররাষ্ট্রমন্ত্রী হোসেইন আমির-আবদুল্লাহিয়ান।
মিডল ইস্ট আই-কে দেওয়া সাক্ষাৎকারে তিনি বলেছেন, এটা অবৈধ ও অনৈতিক।
ইরানের পররাষ্ট্রমন্ত্রী আরও বলেন, একজন বিপ্লবী নেতার সামাজিক যোগাযোগমাধ্যমের অ্যাকাউন্ট বাতিল করাটা শুধু বাকস্বাধীনতার লঙ্ঘন নয়, বরং তার লাখ লাখ অনুসারী ও সংবাদ প্রকাশের জন্যও অপমানজনক।
তিনি অভিযোগ করেন, সর্বোচ্চ নেতার অ্যাকাউন্ট বাতিল করার মধ্য দিয়ে ফিলিস্তিনের একজন বিশিষ্ট সমর্থকের মতামত সেন্সর করার (বিধিনিষেধ আরোপ) চেষ্টা করছে মেটা।",26.061065718801558,248.0
20047120,141,রাজনীতি,‘বিদেশে চিকিৎসা করাতে বছরে ৬০ হাজার কোটি টাকা চলে যাচ্ছে’,"সাবেক স্বাস্থ্যমন্ত্রী জাহিদ মালেক বলেন, দেশের মানুষ দেশেই সেবা নিক এটাই আমাদের লক্ষ্য। তবে দেশের মানুষ বিদেশে চিকিৎসা করাতে বছরে প্রায় ৫ বিলিয়ন ডলার বিদেশে চলে যাচ্ছে। যা টাকার অঙ্কে ৬০ হাজার কোটি টাকা। যা আমাদের স্বাস্থ্যখাতের বাজেটের চেয়ে ২০ হাজার কোটি টাকা বেশি। আমরা চাই- এই টাকাটা আমাদের দেশে থাকুক। দেশের বিভিন্ন উন্নয়ন কাজে এই টাকা ব্যয় হোক। গতকাল দুপুরে মানিকগঞ্জের সাটুরিয়া উপজেলার ধানকোড়া সাহেবপাড়া এলাকায় সদর উপজেলা স্বাস্থ্য ও পরিবার পরিকল্পনা কর্মকর্তা জেলা বিএমএ সভাপতি গরিবের ডাক্তার খ্যাত ডা. লুৎফর রহমানের বাবা প্রয়াত আনসার আলীর মৃত্যুবার্ষিকী উপলক্ষে আয়োজিত ফ্রি মেডিক্যাল ক্যাম্প উদ্বোধন অনুষ্ঠানে এসব কথা বলেন তিনি। উপজেলা স্বাস্থ্য ও পরিবার পরিকল্পনা কর্মকর্তা ও জেলা বিএমএ সভাপতি ডা. লুৎফর রহমানের সভাপতিত্বে অন্যান্যের মধ্যে বক্তব্য রাখেন জেলা পরিষদের চেয়ারম্যান ও জেলা আওয়ামী লীগের সভাপতি বীর মুক্তিযোদ্ধা গোলাম মহীউদ্দীন, জেলা সিভিল সার্জন ডা. মোয়াজ্জেম আলী খান চৌধুরী, উপজেলা নির্বাহী অফিসার শান্তা ইসলাম, সদর উপজেলা আওয়ামী লীগের সাধারণ সম্পাদক আফসার উদ্দিন সরকার প্রমুখ। এে সময় তিনি আরও বলেন, আওয়ামী লীগ কোনো সমালোচনায় পিছপা হয় না, কে কি করলো আমরা ভাবি না, আমরা কাজে ও দায়িত্ব পালনে বিশ্বাসী। করোনার সময় আমরা কাজ করেছি।বিজ্ঞাপনদেশের মানুষকে সেবা দিয়েছি। আমাদের অনেক সমালোচনা হয়েছে কিন্তু আমরা পিছপা হইনি। আমরা বাংলাদেশের মানুষকে সর্বোচ্চ ভ্যাকসিন দিয়েছি যা পৃথিবীর অন্য কোনো দেশে এমন সর্বোচ্চ সংখ্যক ভ্যাকসিন দিতে পারেনি। এত বেশি ঘনত্বের দেশে বাংলাদেশে পৃথিবীর মধ্যে সবচেয়ে কম মৃত্যু হয়েছে। আর সেটি সম্ভব হয়েছে প্রধানমন্ত্রীর একান্ত চেষ্টায় আর সকলের সহযোগিতায়।
সাবেক স্বাস্থ্যমন্ত্রী বলেন, দেশে ১৫ হাজার ডাক্তার থেকে ৩৫ হাজার ডাক্তারে উন্নীত হয়েছে, ১৮ হাজার নার্স থেকে ৪৫ হাজার নার্স হয়েছে। এ ছাড়া স্বাস্থ্যসেবার মান বৃদ্ধি পেয়েছে। হাসপাতালের বেডের সংখ্যা ৪০-৫০ হাজার থেকে বেড়ে ৭৫ হাজার হয়েছে। চিকিৎসা ব্যবস্থার উপর মানুষের আস্থার প্রয়োজন আছে। আস্থার জায়গাটা হারালে চলবে না। মানুষের আস্থা ধরে রাখতে হবে। আমাদের হাসপাতালগুলোতে প্রতিনিয়ত তদারকি জোরদার করতে হবে। হাসপাতাল বন্ধ করাটাই সব সমাধান এনে দেবে না বলে মন্তব্য করে সাবেক স্বাস্থ্যমন্ত্রী জাহিদ মালেক বলেন, যারা অন্যায় করবে তাদের শাস্তি পেতে হবে। আমরা চাই যাতে শাস্তি দিতে না হয়। আস্থার জায়গাটা বেড়ে আসুক। মানুষ সেবা নিতে এসে ক্ষতিগ্রস্ত না হয় সেদিকটা খেয়াল রাখতে হবে।",26.01636303282342,249.0
20051650,163,রাজনীতি,"দ্বাদশ সংসদ নির্বাচন নিয়ে ইইউর প্রতিবেদন, যা বললেন কাদের","দ্বাদশ জাতীয় সংসদ নির্বাচন নিয়ে ইউরোপীয় ইউনিয়নের সাম্প্রতিক প্রতিবেদন নিয়ে আওয়ামী লীগ সাধারণ সম্পাদক ওবায়দুল কাদের বলেছেন, তাদের নিজস্ব একটা হিসাব নিকাশ আছে এবং পশ্চিমা বিশ্বের এলায়েন্স, সে অ্যালায়েন্স রক্ষা করার বিষয়টি আছে, তারা কিছু নীতিমালা অনুসরণ করে। যুক্তরাষ্ট্র বাংলাদেশের নির্বাচন নিয়ে যে মন্তব্য করেছে, এখানে ইউরোপীয় ইউনিয়ন তারা তাদের সুরেই কিছুটা সুর মিলিয়েছেন। 
রাজধানীর ধানমন্ডিতে আওয়ামী লীগ সভাপতির রাজনৈতিক কার্যালয়ে রোববার দুপুরে সংবাদ সম্মেলনে ওবায়দুল কাদের এসব কথা বলেন।
ওবায়দুল কাদের বলেন, আমরা গুরুত্ব দেব মার্কিন প্রেসিডেন্ট জো বাইডেন, ফ্রান্সের প্রেসিডেন্ট ইমানুয়েল ম্যাক্রো প্রধানমন্ত্রী শেখ হাসিনাকে লেখা চিঠিতে কী বলেছেন। তারা বাংলাদেশের সঙ্গে নিবিড়ভাবে কাজ করতে আগ্রহী। তাছাড়া মানদণ্ডের বিষয়টি একেক জনের কাছে একেক রকম। বাংলাদেশে যে সাধারণ নির্বাচন অনুষ্ঠিত হয়ে গেল এই নির্বাচনের মানদণ্ড যদি খুবই তলানিতে গিয়ে পৌঁছত তাহলে আজকে ইউরোপে ইউনিয়ন, ওয়াশিংটন হাউসের প্রশংসাসূচক মন্তব্য পাওয়া থেকে বঞ্চিত হতাম। আমাদের মানদণ্ডে ঠিক আছে। বাংলাদেশের বাস্তবতায় নির্বাচনের মানদণ্ড ঠিক আছে। রিয়েলিটির সাথে আমাদের যোগাযোগ আছে।
আরও পড়ুন:মধ্যবর্তী নির্বাচন কোন দু:খে, মামা বাড়ির আবদার: কাদের
সংবাদ সম্মেলনে উপস্থিত ছিলেন আওয়ামী লীগের সাংগঠনিক সম্পাদক বিএম মোজাম্মেল হক, এস এম কামাল হোসেন, আবু সাঈদ আল মাহমুদ স্বপন, আফজাল হোসেন, সুজিত রায় নন্দী, দপ্তর সম্পাদক ব্যারিস্টার বিপ্লব বড়ুয়া সহ কেন্দ্রীয় আওয়ামী লীগের নেতারা।",25.84552763265273,250.0
20181159,398,আইন,"

পদ্মায় স্পিডবোট দুর্ঘটনায় নিহত ১, ম্যাজিস্ট্রেটসহ আহত ৮
","নির্বাচনী ডিউটি শেষ করে ফেরার পথে পদ্মা নদীতে স্পিডবোট দুর্ঘটনায় মোক্তার গাজী (১৯) নামে এক যাত্রী নিহত হয়েছে। এ সময় ৩ জন ম্যাজিস্ট্রেটসহ ৮ জন আহত হয়েছে।
শনিবার রাতে শরীয়তপুরের ভেদরগঞ্জ উপজেলার সখিপুর থানাধীন দুর্গম চরাঞ্চল কাঁচিকাটা ইউনিয়ন পরিষদের নির্বাচনী ডিউটি শেষে রাত সাড়ে ৮টার দিকে নদী পাড় হওয়ার সময় পদ্মার দুলারচর এলাকায় দু’টি স্পিডবোর্ডের মুখোমুখি সংঘর্ষে এই দুর্ঘটনা ঘটে।
নিহত মোক্তার গাজী সখিপুরের উত্তর তারাবুনিয়া ইউনিয়নের মোল্লা কান্দি গ্রামের বাচ্চু গাজীর ছেলে।
আহতরা হলেন জেলা প্রশাসকের কার্যালয়ের সহকারী কমিশনার ও অ্যাক্সিকিউটিভ ম্যাজিস্ট্রেট বাসিত সাত্তার, সহকারী কমিশনার ও অ্যাক্সিকিউটিভ ম্যাজিস্ট্রেট মো: আব্দুল্লাহ আল মামুন, ভেদরগঞ্জ উপজেলার সহকারী কমিশনার (ভূমি) ইমামুল হাফিজ নাদিম, ম্যাজিস্ট্রেটদের গাড়ি চালক মো: সোহেল, জজ কোর্টের পেশকার হুমায়ুন কবীর, যাত্রী জুয়েল পাল, মো: বোরহান ও সাইফুল ইসলাম।
আহতদের শরীয়তপুর সদর হাসপাতাল ও উপজেলা স্বাস্থকমপ্লেক্সে চিকিৎসা দেয়া হয়েছে। এদের মধ্যে সহকারী কমিশনার ও অ্যাক্সিকিউটিভ ম্যাজিস্ট্রেট বাসিত সাত্তারের অবস্থা গুরুতর হওয়ায় তাকে উন্নত চিকিৎসার জন্য ঢাকায় পাঠানো হয়েছে।
জেলা প্রশাসকের কার্যালয় সূত্রে জানা যায়, শনিবার (৯মার্চ) কাঁচিকাটা ইউনিয়ন পরিষদের নির্বাচনে দায়িত্ব পালন শেষে ভেদরগঞ্জে ফিরছিল ম্যাজিস্ট্রেটদের বহনকারী স্পিডবোটটি। এটি পদ্মার দুলাচর পয়েন্টে পৌঁছালে অপর দিক থেকে আসা একটি স্পিডবোটের সঙ্গে মুখোমুখি সংঘর্ষ হয়।
জেলা প্রশাসকের কার্যালয় সূত্রে আরো জানা যায়, সংঘর্ষে নির্বাচনী দায়িত্ব পালনকারী তিনজন ম্যাজিস্ট্রেটসহ নয়জন আহত হয়। আহতদের মধ্যে যাত্রী মোক্তার গাজীকে চাঁদপুর সদর হাসপাতালে নিয়ে গেলে চিকিৎসক তাকে মৃত ঘোষণা করেন।
শরীয়তপুরের জেলা প্রশাসক মুহাম্মদ নিজাম উদ্দিন আহম্মেদ বলেন, ‘শরীয়তপুরের সখিপুর থানার কাঁচিকাটা ইউনিয়নে নির্বাচনে দায়িত্ব পালন শেষে ম্যাজিস্ট্রেটসহ নির্বাচনী কাজে নিয়োজিত ব্যক্তিরা স্পিডবোট যোগে পদ্মা নদী পাড়ি দিয়ে গন্তব্যে ফিরছিলেন। তারা ভেদরগঞ্জ প্রান্তের কাছাকাছি পৌঁছালে অপরদিক থেকে আসা আরেকটি স্পিডবোটের সাথে সংঘর্ষ হয়। এতে একজন নিহত হয়েছেন। জেলা প্রশাসক কার্যালয়ের ম্যাজিস্ট্রেটসহ আটজন আহত হয়েছেন।’
",25.77973880388842,251.0
20181250,412,রাজনীতি,"

আ’লীগ ঐতিহ্যগতভাবেই গণতন্ত্রবিরোধী শক্তি : মির্জা ফখরুল
","আওয়ামী লীগ ঐতিহ্যগতভাবেই গণতন্ত্রবিরোধী শক্তি বলে মন্তব্য করেছেন বিএনপি মহাসচিব মির্জা ফখরুল ইসলাম আলমগীর।
সুপ্রিম কোর্ট আইনজীবী সমিতির সাবেক সাধারণ সম্পাদক ব্যারিস্টার রুহুল কুদ্দুস কাজলকে গ্রেফতারের ঘটনায় তীব্র নিন্দা ও প্রতিবাদ জানান তিনি।
আজ রোববার এক বিবৃতিতে বিএনপি মহাসচিব বলেন, ‘আওয়ামী লীগ ঐতিহ্যগতভাবেই গণতন্ত্রবিরোধী শক্তি। জনগণকে মিথ্যা প্রতিশ্রুতি দিয়ে ক্ষমতা দখল করে সেটিকে চিরস্থায়ী করার বন্দোবস্তোতে লিপ্ত রয়েছে। আর সেজন্য তারা দেশের সকল সাংবিধানিক প্রতিষ্ঠানকে ভেঙে ধ্বংসস্তুপে পরিণত করেছে। এরা গণতন্ত্রমনা নানা শ্রেণী-পেশার মানুষকে অবরুদ্ধ করে রাখতে চায়। মানুষের কণ্ঠকে স্তব্ধ করতে রাষ্ট্রকে নিপীড়ণযন্ত্রে পরিণত করেছে তারা। দেশকে মিথ্যা মামলা, গ্রেফতার আর সহিংস হামলার এক নৈরাজ্যকর পরিস্থিতির মধ্যে ঠেলে দেয়া হয়েছে। ৭ জানুয়ারির ডামি নির্বাচনের পর ক্ষমতা দখল করে এর তীব্রতা আরো বৃদ্ধি করা হয়েছে।
সুপ্রিম কোর্ট আইনজীবী সমিতির সাবেক সাধারণ সম্পাদক ব্যারিস্টার রুহুল কুদ্দুস কাজল এবং সুপ্রিম কোর্ট আইনজীবী সমিতির সাবেক নির্বাহী সদস্য ব্যারিস্টার ওজমান চৌধুরীকে গ্রেফতারের ঘটনা সেটিরই নির্মম বহিঃপ্রকাশ। সরকারের জুলুমের হাত থেকে দেশের ভিন্ন মতের খ্যাতনামা আইনজীবীদের ছাড় দেয়া হচ্ছে না। চারিদিকে ভয় ও আতঙ্কের পরিবেশ বজায় রেখে আওয়ামী ডামি সরকার নিজেদের ক্ষমতা টিকিয়ে রাখার অপচেষ্টা চালাচ্ছে। কিন্তু জনগণের সম্মিলিত শক্তির কাছে তাদের পরাজয় বরণ করতেই হবে।
অবিলম্বে ব্যারিস্টার রুহুল কুদ্দুস কাজল এবং ব্যারিস্টার ওজমান চৌধুরীর নিঃশর্ত মুক্তিসহ তাদের বিরুদ্ধে দায়েরকৃত বানোয়াট মামলা প্রত্যাহারের জোর আহবান জানান মির্জা ফখরুল।
",25.725393214240768,252.0
20181174,400,রাজনীতি,"

লন্ডনে ফিলিস্তিনপন্থী সমাবেশে লাখো মানুষের অংশগ্রহণ
","গাজায় ইসরাইলের আগ্রাসনের কারণে বেড়েই চলেছে নিহতের সংখ্যা। এ আগ্রাসনের প্রতিবাদে লন্ডনে ফিলিস্তিনপন্থী সমাবেশে কয়েক লাখ মানুষ অংশগ্রহণ করে।
রোববার কাতারভিত্তিক সংবাদমাধ্যম আল-জাজিরার এক প্রতিবেদনে এ তথ্য জানানো হয়েছে।
প্রতিবেদনে বলা হয়, প্যালেস্টাইন সলিডারিটি ক্যাম্পেইন (পিএসসি) বলেছে যে- প্রায় ৪ লাখ লোক সেন্ট্রাল লন্ডনে ফিলিস্তিনের জন্য তাদের ১০তম জাতীয় মার্চে অংশ নিয়েছিল।
গোষ্ঠীটি যুক্তরাজ্য সরকারের উগ্রপন্থাবিরোধী কমিশনারের বিরুদ্ধেও পিছু হঠল। যারা বলেছিল যে- ফিলিস্তিনের সমর্থক সমাবেশগুলো সপ্তাহান্তে লন্ডনকে ‘ইহুদিদের জন্য নো-গো জোনে’ পরিণত করেছে।
পিএসসি সামাজিক মাধ্যম এক্স -এর এক পোস্টে বলেছে, ১৩টি বিভিন্ন ইহুদি সংগঠন আজ লন্ডনে ফিলিস্তিনের পক্ষে জাতীয় মার্চে অংশ নিয়েছিল। ওই সংগঠন যারা এটিকে নিরাপদ স্থান নয় বলে দাবি করে তাদের মিথ্যা বলেছিল।
উল্লেখ্য, গত ৭ অক্টোবর ফিলিস্তিনি সংগঠন হামাস ইসরাইলে আকস্মিক বড়ো ধরনের হামলা চালায়। এর পরই ইসরাইল গাজায় পাল্টা হামলা চালাতে শুরু করে- যা অব্যাহত রয়েছে।
গাজার স্বাস্থ্য মন্ত্রণালয় বলছে, ইসরাইলের হামলায় এ পর্যন্ত প্রায় ৩১ হাজার ফিলিস্তিনি নিহত হয়েছে। এদের অধিকাংশ নারী ও শিশু।সূত্র : আল-জাজিরা
",25.649773174558227,253.0
20181833,489,বিজ্ঞান,"

 পুতিনের কর্মকাণ্ড পছন্দ ৮৩ শতাংশ রুশ নাগরিকের : জরিপ
","রাশিয়ার প্রেসিডেন্ট ভ্লাদিমির পুতিনের কর্মকাণ্ড পছন্দ করেন রাশিয়ার অন্তত ৮৩ শতাংশ মানুষ। সম্প্রতি রুশ গবেষণা প্রতিষ্ঠান পাবলিক ওপিনিয়ন ফাউন্ডেশনের (এফওএম) এক জরিপে এ বিষয়টি উঠে এসেছে। পাবলিক ওপিনিয়ন ফাউন্ডেশন মোট ১ হাজার ৫০০ জন প্রাপ্তবয়স্ক ব্যক্তির ওপর এই জরিপ চালায়। রাশিয়ার ৫৩টি অঞ্চলের ১০৪টি গ্রামীণ ও শহুরে এলাকা থেকে জরিপে অংশগ্রহণকারীদের বাছাই করা হয়। চলতি মাসের ১ থেকে ৩ তারিখের মধ্যে এটি পরিচালনা করা হয়। তাস।জরিপে ৮৩ শতাংশ উত্তরদাতা জানিয়েছেন, তারা পুতিনের কর্মকাণ্ডকে ইতিবাচকভাবে বিবেচনা করেন। পুতিনকে রাষ্ট্রনায়ক হিসেবে বিশ্বাস করেন ৮২ শতাংশ উত্তরদাতা। এ ছাড়া, ৫৫ শতাংশ উত্তরদাতা রুশ সরকারের কর্মকাণ্ডে সন্তুষ্ট। একই সাথে উত্তরদাতাদের ৬১ শতাংশ প্রধানমন্ত্রী মিখাইল মিশুস্তিনের কার্যক্রমকে অনুমোদন দিয়েছেন। রাশিয়ায় চলতি মাসের ১৫ থেকে ১৭ তারিখে প্রেসিডেন্ট নির্বাচন অনুষ্ঠিত হবে। এই নির্বাচনে পুতিনের দল ইউনাইটেড রাশিয়া পার্টি ৫৪ শতাংশ জনসমর্থন নিয়ে সবার চেয়ে এগিয়ে আছে। এর আগে, গত ২৯ ফেব্রুয়ারি রাশিয়ার প্রেসিডেন্ট ভøাদিমির পুতিন পশ্চিমা দেশগুলোকে পারমাণবিক যুদ্ধের হুমকি দিয়েছেন। ইউক্রেনে যুদ্ধে পশ্চিমারা সৈন্য পাঠালে পারমাণবিক যুদ্ধের হুঁশিয়ারি দিয়ে তিনি বলেন, পশ্চিমাদের বিভিন্ন লক্ষ্যবস্তুতে হামলা করার জন্য মস্কোর কাছে যথেষ্ট অস্ত্র রয়েছে। পুতিন বলেছেন, ‘পশ্চিমা দেশগুলোকে অবশ্যই বুঝতে হবে যে আমাদেরও অস্ত্র আছে, যা তাদের ভূখণ্ডে লক্ষ্যবস্তুতে আঘাত হানতে পারে। এসব (প্রস্তাব) পারমাণবিক যুদ্ধের দিকেই আমাদের ঠেলে দেয়, সভ্যতা ধ্বংসের হুমকি দেয়, আর কিছুই না। এটা কি তাদের মাথায় ঢোকে না!’
",25.64857390942354,254.0
20181599,457,আইন,"

জমি দখল করতে চাচাকে হত্যা মামলায় ফাঁসানোর ষড়যন্ত্র!
","রংপুরের পীরগাছার দেউতিতে চাঞ্চল্যকর তাহের আহমদ হত্যা মামলায় পরিকল্পিতভাবে চাচা এবং চাচাত ভাইদের জড়িয়ে দখল করা জমিতে বাসাবাড়ি ও দোকানপাট নির্মাণের অভিযোগ পাওয়া গেছে। উদ্দেশ্যপ্রণোদিতভাবে এই মামলার বাদিকে বিভ্রান্ত করে হত্যার শিকার তাহের আহমদের স্ত্রীর বড় ভাই নুর হোসেন তাদের মামলায় জড়িয়েছেন বলেও অভিযোগ করা হয়েছে।
রোববার (১০ মার্চ) সকালে রংপুর মহানগরীর একটি হোটেলে এক সংবাদ সম্মেলনে এই অভিযোগ করেন তাহের হত্যা মামলার জামিনে থাকা আসামি ও চাচাশ্বশুর পীরগাছার পারুল ইউনিয়নের দেউতি গ্রামের খলিলুর রহমান। সংবাদ সম্মেলনে ৮৯ বছর বয়সী খলিলুর রহমান অভিযোগ করে বলেন, গত বছর ১৬ অক্টোবর দিবাগত রাত ২টার দিকে আমার ভাই মৃত লুৎফুর রহমানের পুত্র নুর হোসেনের বাড়িতে (আমার জায়গা অবৈধ দখল করে করা বাড়ি) নির্মমভাবে নিহত হন দাওয়াত খেতে আসা আমার নিরপরাধ ভাতিজি জামাই তাহের আহমদ। এ ঘটনায় ১৪ জনকে আসামি করে একটি হত্যা মামলা হয়। ওই মামলায় আমিসহ আমার ৫ পুত্র ও ১ নাতিকেও আসামি করা হয়। পরে আমরা উচ্চ আদালত থেকে জামিন পাই।
খলিলুর রহমান অভিযোগ করে বলেন, আমার ভাতিজা (আমার জমি অবৈধভাবে দখলকারি) নুর হোসেন আমার ভাতিজি জামাইয়ের বাবা আমার বিয়াই আনারুল্লাহকে পরিকল্পিতভাবে ভুল বুঝিয়ে আমাদের নাম মামলায় অন্তর্ভূক্ত করেছেন। এছাড়া আমাদের নামে মামলা দিয়ে ও বাড়ি ছাড়া করে অবৈধভাবে দখল করা আমার জমিতে বাসাবাড়ি ও দোকানপাট নির্মাণ করেছেন।
খলিলুর রহমানের অভিযোগ, আমার বড় ভাই নুর মোহাম্মদ ও লুৎফর রহমানসহ আমরা তিনভাই মিলে ১৯৭০ সালে দেউতি মৌজার ১৬৯৬ দাগে ৩ একর ৫৯ শতক জমি ক্রয় করি। এরমধ্যে আমি ১ একর ১৯ দশমিক ৬৬ শতক জমির মালিক হয়ে ভোগ দখল করে আসতেছিলাম। পরে আমার ভাই লুৎফর রহমান তার ভাগের পুরো অংশ বিক্রি করে দেয়, আমিও আমার জমি থেকে ৬২ শতক জমি বিক্রি করি দেই। বাকী ৫২ শতক জমি আমি স্থানীয় আব্দুল জব্বারের পুত্র রফিকুলের কাছে বন্ধক রাখি। আর বাকি ৫ শতক জমিতে পুকুর হিসেবে ভোগ দখল করে আসছিলাম। আমার বড় ভাই লুৎফর রহমানের মৃত্যুর পর হঠাৎ করে আমার ভাতিজা নুর হোসেন আমার অংশের ১৬ শতক জমি দাবি করে বলে, ওই জমি আমার ভাই তাদের দলিল করে দিয়েছে। এসময় আমি অসুস্থ থাকায় জোর করে আমার ভাতিজা নুর হোসেন, মানিক, ইউসুফ আলী এবং মুত নুরুল আমিনের পুত্র রফিকুল ইসলাম ওই ৫২ শতক জমি দখল করে নেয়। আর আমি যার কাছে বন্ধক রেখেছিলামম তাকে বের করে দেয়। বিষয়টি নিয়ে আমি একাধিকবার স্থানীয় গণমান্য ব্যক্তি, ইউনিয়ন পরিষদ ও উপজেলা চেয়ারম্যানের কাছে বিচার দেই। কিন্তু কোনা সুরাহা না হওয়ায় ২০১৫ সালে রংপুর অতিরিক্ত জেলা ম্যাজিষ্ট্রেট আদালতে মামলা করি। ২০১৭ সালে ওই মামলায় দখলবাজ ভাতিজাদেরকে আমার জমি আমার কাছে দখল বুঝে দেয়ার আদেশ দেয়া হয়। কিন্তু এখন পর্যন্ত আমাকে তারা ওই জমি বুঝে না দিয়ে সেখানে বসতবাড়ি এবং ব্যবসা প্রতিষ্ঠান গড়ে তুলেছেন।
খলিলুর রহমান বলেন, নুর হোসেনের দখল করা ওই বাড়িতে নির্মমভাবে খুন হন আমার ভাতিজি জামাই তাহের আহমদ। আমার জমিজমা বেদখলকরে বসবাস ও ব্যবসাপ্রতিষ্ঠান গড়ে তোলা আমার ভাতিজা নুর হোসেন পরিকল্পিতভাবে ওই মামলায় আমিসহ আমার পুত্র ও নাতির নাম দিয়েছেন। শুধু তাই নয়, মামলার পর আমরা বাড়ি ছাড়া হয়ে গেলে নুর হোসেন দ্রুত গতিতে আমার জমিতে পাকাবাড়ি ও পাকা দোকানঘর নির্মাণ করেন, যা আমি জামিন নিয়ে এসে দেখতে পাই। মূলত ওই ঘটনার সময় আমরা কেউই ঘটনাস্থলে ছিলাম না। সবাই বাড়িতে ঘুমিয়ে ছিলাম। ঘটনার পর চিৎকার শুনে আশেপাশের লোকজনের মতো আমরাও বিষয়টি জানতে পারি।
খলিলুর রহমান বলেন, শুধু তাই নয়, ঘটনার পর রংপুর রিপোর্টার্স ক্লাবে গত বছর ৬ নভেম্বর আমার নাতি রাসেল এক সংবাদ সম্মেলন করে বলেন যে তার পিতা তাহের আহমদ ঘটনার সময় মামা নুর হোসেনের বাড়িতে দাওয়াত খেয়ে ঘুমিয়ে পড়েছিলেন। রাতে হট্টগোলের খবর পেয়ে ঘুম ভেঙে যায়। তখন স্থানীয় যুবলীগ নেতা লিটনের নেতৃত্বে তার পিতাকে কুপিয়ে হত্যা করা হয়। কিন্তু থানায় যুবলীগ নেতা লিটন ও উপজেলা আওয়ামীলীগের সভাপতির ভাই তৈয়বের নামসহ এজাহার দিলে তা গ্রহণে করেনি পুলিশ। পরে পুলিশ বাধ্য করে এজাহার পরিবর্তন করে মামলা দিতে। এসময় তার সাথে ছিলেন খুনের শিকার তাহেরের একমাত্র ছোট মেয়ে তাম্মিম আকতার, স্ত্রী রশিদা বেগম, মা তাহেরা বেগম, বাবা আনারুল্লাহ, ভাই জাকির হোসেন ও স্ত্রীর বড় ভাই ইউসুফ আলী।
খলিলুর রহমান দাবি করেন, ওই সংবাদ সম্মেলনে কোথাও আমার নাতি ও তার পরিবারের লোকজন এই হত্যার সাথে আমিসহ আমার পুত্র খোকা মিয়া (৩০), সোলায়মান আলী (২৫), রোকন মিয়া (২৩), মহসিন আলী (৩৫), ইউনুস আলী (৪৫) এবং আমার নাতি সাগর মিয়া (১৯) নাম উল্লেখ করেননি। কিন্তু ওই মামলায় আসামি হিসেবে আমাদের নাম দিয়ে হয়রানি ও বাড়ি ছাড়া করা হয়েছে।
খলিলুর রহমান বলেন, আমার ভাতিজা নুর হোসেন আমার জমি বেদখল করে রাখতে মামলা দিয়ে বাড়ি ছাড়া ও হয়রানি করতেই আমার বিয়াই আনারুল্লাহকে ভুল বুঝিয়ে আমাদের মামলায় আসামি বানিয়েছেন। এতে আমরা খুব আতঙ্কে জীবনযাপন করছি। আমরা পুরো বিষয়টি প্রশাসনের কাছে সুষ্ঠু তদন্তের মাধ্যমে আমাদেরকে মিথ্যা মামলা থেকে অব্যাহতি দেয়ার দাবি জানাচ্ছি। একই সাথে যারা আমার ভাতিজি জামাইকে নির্মমভাবে খুন করেছে তাদেরকে আইনের আওতায় এনে ফাঁসি দেয়ার দাবি জানাচ্ছি।
এ ব্যাপারে পীরগাছা থানার অফিসার ইনচার্জ সুশান্ত কুমার জানান, ওই ঘটনাটির তদন্ত চলছে। আমরা সঠিকভাবে তদ্ন্ত কার্যক্রম পরিচালনা করছি। কেউ যদি তদন্তে নির্দোষ প্রমাণিত হন, তাহলে তারা চার্জশিট থেকে বাদ পড়বেন।
",25.61565499964979,255.0
20046607,24,আইন,কানাইঘাটে শিয়ালাইন বিল শুকিয়ে মাছ আহরণের অভিযোগ,"কানাইঘাট উপজেলার হাওর অঞ্চলের বাউয়ারকান্দি মৌজায় অবস্থিত ৩’শ একর জায়গা জুড়ে অবস্থিত শিয়ালাইন ও গাজু বিল শুকিয়ে জোরপূর্বক মাছ শিকারের অভিযোগ এনেছেন কানাইঘাট গাছবাড়ী এলাকার দলইকান্দি রাজের লোকজন
কানাইঘাট উপজেলার হাওর অঞ্চলের বাউয়ারকান্দি মৌজায় অবস্থিত ৩’শ একর জায়গা জুড়ে অবস্থিত শিয়ালাইন ও গাজু বিল শুকিয়ে জোরপূর্বক মাছ শিকারের অভিযোগ এনেছেন কানাইঘাট গাছবাড়ী এলাকার দলইকান্দি রাজের লোকজন। যার কারণে শিয়ালাইন বিলের দখল নিয়ে যেকোনো সময় উত্তেজনা দেখা দিতে পারে বলে স্থানীয়রা জানিয়েছেন। দলইকান্দি রাজের পক্ষে সেলিম উদ্দিন, নাজিম উদ্দিন, শামীম উদ্দিনসহ আরও অনেকে অভিযোগ করে বলেন, শিয়ালাইন বিলের মালিকানা নিজেদের দাবি করে সেখানে ভোগদখল বজায় রাখার জন্য সরকার পক্ষের সঙ্গে গাছবাড়ী দলইকান্দি রাজ ও চতুল চৌদ্দ মৌজার কিছু লোকজন উচ্চ আদালতে রিট পিটিশন মামলা দায়ের করেন। মহামান্য উচ্চ আদালত ২০১৮ সালের ২৩শে জানুয়ারি স্থানীয় এলাকাবাসীর পক্ষে শিয়ালাইন বিল ভোগ ব্যবহারের জন্য রায় প্রদান করেন। এই সুযোগে চতুল চৌদ্দ মৌজার বিভিন্ন গ্রামের লোকজনদের মামলা-হামলার ভয়ভীতি দেখিয়ে বিলের বাঁধ কেটে মৎস্য আহরণ করতে থাকে। উচ্চ আদালতের রায়ের আলোকে দলইকান্দি রাজের লোকজনদের শিয়ালাইন বিলের ভোগদখলে চতুলের কিছু লোকজন কর্তৃক বাধা প্রদানের ঘটনায় গাছবাড়ী এলাকার লোকজন মানববন্ধনসহ উপজেলা প্রশাসন ও থানা পুলিশকে জানানো হয়। এরই প্রেক্ষিতে গত ১লা ফেব্রুয়ারি উপজেলা পরিষদের চেয়ারম্যান আব্দুল মুমিন চৌধুরী, উপজেলা ফারজানা নাসরিন, থানার অফিসার ইনচার্জ জাহাঙ্গীর হোসেন সরদারসহ প্রশাসনের কর্মকর্তাদের উপস্থিতিতে দলইকান্দি রাজ ও চতুল চৌদ্দ মৌজার লোকজনদের নিয়ে শিয়ালাইন বিলের রায় পর্যালোচনার জন্য বৈঠক অনুষ্ঠিত হয়। বৈঠকে উচ্চ আদালতের নির্দেশে শিয়ালাইন বিলের খাজনা নেয়ার আলোকে জেলা প্রশাসক যে সিদ্ধান্ত দেবেন তার আগে শিয়ালাইন বিলে উভয়পক্ষের লোকজনদের যেকোনো ধরনের কর্মকাণ্ড না করার জন্য নির্দেশ দেয়া হয়। কিন্তু দলইকান্দি রাজের লোকজনের অভিযোগ- প্রশাসনের নির্দেশ উপেক্ষা করে চতুল চৌদ্দ মৌজার উল্লেখিত কতিপয় লোকজনের নেতৃত্বে শিয়ালাইন বিল জোরপূর্বকভাবে দখল নিয়ে বিলের বাঁধ কেটে শুকিয়ে মাছ আহরণসহ দলইকান্দি রাজের ১৫ জনকে অভিযুক্ত করে সম্প্রতি চতুলের লোকজন উচ্চ আদালতে একটি রিট পিটিশন (১৮৪৪-২০২৪ইং) মামলা দায়ের করেন। কিন্তু সেই রিট পিটিশন মামলার আদেশ চতুলের কতিপয় লোকজন অমান্য করে বর্তমানে শিয়ালাইন বিল শুকিয়ে এবং উচ্চ আদালতের নির্দেশ অমান্য করে বিলের ভোগদখলে দলইকান্দি রাজের লোকজনদের বাধা প্রদান করে আসছে।বিজ্ঞাপনশিয়ালাইন বিল নিয়ে উচ্চ আদালতের নির্দেশের আলোকে বিহীত ব্যবস্থা গ্রহণের জন্য সিলেটের ঊর্ধ্বতন প্রশাসন এবং সরকারের সংশ্লিষ্ট কর্তৃপক্ষকে এগিয়ে আসার আহ্বান জানিয়েছেন গাছবাড়ী দলইকান্দি রাজের সর্বস্তরের লোকজন। তবে চতুল চৌদ্দ মৌজার পক্ষের লোকজন জানিয়েছেন- উচ্চ আদালত শিয়ালাইন বিলের ভোগদখল করার জন্য তাদের পক্ষে রায় দিয়েছেন বিধায় তারা ভোগদখল করে আসছেন। এখানে আইনের কোনো ব্যত্যয় ঘটেনি বলে দাবি তাদের।",25.548276372552976,256.0
20046659,76,বিজ্ঞান,"'যদি স্বামীরা নরেন্দ্র মোদির নাম নেন, তবে তাদের রাতে খেতে দেবেন না'","আসন্ন লোকসভা নির্বাচনকে ঘিরে রাজনৈতিক পারদ চড়তে শুরু করেছে। প্রচারে নেমে পড়েছে সব দলই। দিল্লিতে নিজেদের শাসন কায়েম রাখতে চেষ্টায় ত্রুটি রাখছে না আম আদমি পার্টিও। এবার ভোট-আর্জিতে সবাইকে ছাপিয়ে গেলেন দিল্লির মুখ্যমন্ত্রী তথা আম আদমি পার্টির সুপ্রিমো অরবিন্দ কেজরিওয়াল। তিনি নারী ভোটারদের কাছে আর্জি জানালেন, যদি স্বামীরা নরেন্দ্র মোদির নাম নেন, তবে যেন তাদের রাতে খেতে না দেন।
কেজরিওয়াল 'নারী সম্মান সমারোহ' নামে দিল্লিতে একটি টাউনহল ইভেন্টে ভাষণ দেওয়ার সময় বলেছিলেন, অনেক পুরুষ প্রধানমন্ত্রী মোদির নাম উচ্চারণ করছেন, কিন্তু আপনাকে এটি ঠিক করতে হবে। যদি আপনার স্বামী মোদির নাম উচ্চারণ করেন, তাহলে তাকে বলুন যে আপনি তাকে রাতের খাবার পরিবেশন করবেন না।
তার ২০২৪-২৫ বাজেটে ১৮ বছরের বেশি বয়সী সমস্ত নারীদের জন্য মাসিক ১,০০০ টাকা প্রদানের পরিকল্পনা ঘোষণা করার পরে এই অনুষ্ঠানের আয়োজন করা হয়েছিল। এই বিশেষ অনুষ্ঠানে যোগ দেন কেজরিওয়াল, যেখানে নারীদের উদ্দেশে কেজরিওয়াল বলেন, এই বাজেটে নারীদের হাত শক্ত করতে বড় প্রকল্প এনেছি আমরা। এতদিন নারীর ক্ষমতায়নের নামে জালিয়াতি চলেছে। দলের এক নারীকে কিছু দায়িত্ব দিয়ে নারীর ক্ষমতায়নের দাবি করত রাজনৈতিক দলগুলি। আমি এবার থেকে প্রতি মাসে নারীদের ব্যাগে ১০০০ টাকা করে দেব।বিজ্ঞাপনখালি হাতে নারীর ক্ষমতায়ন হয় না। এক পরিবারে যদি তিন জন নারী সদস্য থাকেন, তিন জনই এই প্রকল্পের সুবিধা পাবেন। এই প্রকল্পের সূচনার পর, দিল্লির সাতটি আসনই কেজরিওয়ালের বলে শোনা যাচ্ছে।
দিল্লির মুখ্যমন্ত্রী উপস্থিত নারী ভোটারদের উদ্দেশে বলেন, “আপনারা শপথ নিন যে আমাকে সমর্থন করবেন এবং আপ-কেই ভোট দেবেন। আপনাদের পরিচিত যে নারীরা বিজেপিকে সমর্থন করেন, তাদেরও বলুন যে একমাত্র ভাই কেজরিওয়ালই আপনাদের পাশে দাঁড়াবে বিপদের সময়ে। বোঝান যে আমি বিনামূল্যে বিদ্যুৎ দিচ্ছি, বাসের ভাড়া দিতে হচ্ছে না, আবার মাসে মাসে ১০০০ টাকা করেও দিচ্ছি। বিজেপি কী করেছে ওদের জন্য? তাহলে কেন বিজেপি-কে ভোট দেবেন? এবার কেজরিওয়ালকে ভোট দিন।""
সূত্র : ইন্ডিয়া টুডে",25.506755651260526,257.0
20180857,362,অর্থনীতি,"
 রাজপথে মৃত্যুর হানা 
তিন জেলায় নিহত ৩
","সড়ক দুর্ঘটনায় ৩ জেলায় শিশুসহ ৩ জন নিহত হয়েছেন।চুয়াডাঙ্গা প্রতিনিধি জানান, চুয়াডাঙ্গায় কাভার্ড ভ্যানের ধাক্কায় ছানিমা (২) নামে এক শিশু মারা গেছে। শুক্রবার রাতে সদর উপজেলার তিতুদহ ইউনিয়নের বলদিয়া মাঠপাড়ায় এ দুর্ঘটনা ঘটে। নিহত ছানিমা বলদিয়া গ্রামের শাহাবুদ্দিনের মেয়ে। দর্শনা থানার অফিসার ইনচার্জ (ওসি) বিপ্লব কুমার সাহা জানান, শুক্রবার রাত ১১টার দিকে শাহাবুদ্দিন তার দু’বছরের শিশুকে নিয়ে বাড়ির পাশের মুদিদোকানে যাচ্ছিলেন। এমন সময় দ্রুত গতির একটি কাভার্ড ভ্যান শিশু ছানিমাকে ধাক্কা দিয়ে ছিটকে ফেলে পালিয়ে যায়। স্থানীয়রা তাকে উদ্ধার করে চুয়াডাঙ্গা সদর হাসপাতালে নিলে জরুরি বিভাগের চিকিৎসক তাকে মৃত ঘোষণা করেন। মান্দা (নওগাঁ) সংবাদদাতা জানান, নওগাঁর মান্দায় সড়ক দুর্ঘটনায় সাদ্দাম হোসেন (২৪) নামে এক মোটরসাইকেল আরোহী নিহত হয়েছেন। আহত হয়েছে সবুজসহ ও অজ্ঞাতনামা আরো দুই যুবক। শুক্রবার রাতে নওগাঁ-রাজশাহী আঞ্চলিক মহাসড়কের উপজেলার সতিহাটের পূর্ব পাশের জ্যালাঘাটি মোড়ে এ দুর্ঘটনাটি ঘটে। নিহত সাদ্দাম হোসেন উপজেলার মৈনম মোল্লাপাড়া গ্রামের আবদুস ছাত্তারের ছেলে। আহত সবুজ রায়পুর গ্রামের রাজেন্দ্রনাথের ছেলে। অপর দুইজনের পরিচয় জানা যায়নি।
প্রত্যদর্শী ও স্থানীয় সূত্রে জানা যায়, শুক্রবার রাতে সতিহাট বাজার থেকে তারা দু’টি মোটরসাইকেল নিয়ে মৈনম বাজারের দিকে আসছিলেন। পথে নওগাঁর দিক থেকে আসা একটি ট্রাক্টরের সাথে সাদ্দাম হোসেন ধাক্কা খেয়ে বিপরীত দিক থেকে আসা আরেকটি মোটরসাইকেলের সাথে মুখোমুখি সংঘর্ষ ঘটে। এতে মোটরসাইকেল নিয়ন্ত্রণ হারিয়ে পাকা সড়কের ওপর পড়ে যায়। এ সময় সাদ্দামের মাথায় প্রচণ্ড আঘাত লাগে এবং অপর দুইজনের মেরুদণ্ড ও হাঁটুতে আঘাত পায়। তাৎণিকভাবে স্থানীয়রা ঘটনাস্থল থেকে তাদের উদ্ধার করে মান্দা উপজেলা স্বাস্থ্য কমপ্লেক্সে নিলে চিকিৎসক সবুজ হোসেনকে ভর্তি নেয়। অবস্থা আশঙ্কাজনক হওয়ায় মুমূর্ষু সাদ্দাম এবং অপরজনকে (অজ্ঞাত) উন্নত চিকিৎসার জন্য রাজশাহী মেডিক্যাল কলেজ হাসপাতালে স্থানান্তর করেন। হাসপাতালে নেয়ার সময় পথে দেলুয়াবাড়ি পৌঁছলে সাদ্দাম হোসেনের মৃত্যু হয়।রাঙ্গুনিয়া-কাপ্তাই (চট্টগ্রাম) সংবাদদাতা জানান, চট্টগ্রামের রাঙ্গুনিয়ায় সড়ক দুর্ঘটনায় একজন নিহত হয়েছে। নিহতের নাম মোহাম্মদ জাহাঙ্গীর (৩১)। গত শুক্রবার রাত ১২টায় পোমরা বারো আউলিয়ার ঢালা এলাকায় এ ঘটনাটি ঘটেছে। জানা যায়, উপজেলার পোমরা ইউনিয়নের পোমরা গোচরা বাজারের বাসিন্দা আবু সৈয়দের ছেলে জাহাঙ্গীর ও তার দুই বন্ধুকে নিয়ে পোমরা হাজীপাড়া এলাকায় ওরশে যাওয়ার জন্য বাইকে রওনা হয়। জাহাঙ্গীর দ্রুত গতিতে বাইক চালিয়ে যাওয়ার সময় নিয়ন্ত্রণ হারিয়ে লোহার এঙ্গেলের ওপর পড়ে তার মৃত্যু হয়। রাঙ্গুনিয়া মডেল থানা পুলিশ লাশ উদ্ধার করেছে।
",25.46723019943293,258.0
20046646,63,অন্যান্য,সচেতনতা এবং স্বাস্থ্য সম্মত জীবনযাপন করলে ৫০ থেকে ৬০ ভাগ কিডনি বিকল প্রতিরোধ সম্ভব,"বাংলাদেশে প্রাপ্ত বয়স্কদের মাঝে দীর্ঘস্থায়ী কিডনি রোগীর হার শতকরা ১৬ থেকে ১৮ ভাগ। কিডনি রোগের শেষ পরিণতি কিডনি বিকল। একবার কিডনি বিকল হয়ে গেলে বেঁচে থাকার একমাত্র উপায় কিডনি সংযোজন অথবা ডায়ালাইসিস। সবাই যদি কিডনি রোগের ব্যাপকতা, ভয়াবহতা, পরিণতি ও কারণ সম্পর্কে সচেতন থাকে এবং স্বাস্থ্য সম্মত জীবনযাপন করে তা হলে ৫০ থেকে ৬০ ভাগ ক্ষেত্রে এই মরণঘাতী কিডনি বিকল প্রতিরোধ করা সম্ভব।
‘‘বিশ্ব কিডনি দিবস-২০২৪’’ উদযাপন উপলক্ষ্যে আয়োজিত কর্মসূচির অংশ হিসেবে দেশের শীর্ষস্থানীয় কিডনি বিষয়ক বেসরকারি স্বেচ্ছাসেবী সংস্থা কিডনি এওয়ারনেস মনিটরিং এন্ড প্রিভেনশন সোসাইটি (ক্যাম্পস), শনিবার জাতীয় প্রেস ক্লাবের তফাজ্জল হোসেন মানিক মিয়া হলে এই গোলটেবিল বৈঠকে এসব কথা বলেন।
বিশ্বব্যাপী কিডনি রোগ একটি ভয়াবহ স্বাস্থ্য সমস্যা, কিডনি রোগের প্রকোপ ব্যাপক, এ রোগের মারাত্মক পরিণতি, অতিরিক্ত চিকিৎসা খরচ এবং চিকিৎসা ব্যয় সাধ্যাতীত হওয়ায় সিংহভাগ রোগী প্রায় বিনা চিকিৎসায় মৃত্যুর করুন চিত্র তুলে ধরেন স্বেচ্ছাসেবী সংগঠন ক্যাম্পস আয়োজিত “সবার জন্য কিডনি স্বাস্থ্য-চিকিৎসায় সমঅধিকার; অর্জনে করণীয়” শীর্ষক গোলটেবিল বৈঠকের আয়োজন করে। বক্তাগণ সরকারি/বেসরকারি ও স্বেচ্ছাসেবী সংস্থা কিংবা প্রতিষ্ঠানগুলোর সমন্বিত ও পরিকল্পিত প্রয়াসের প্রতি গুরুত্ব আরোপ করেন।
বৈঠকে মূল প্রবন্ধ উপস্থাপন করেন ক্যাম্পস’র প্রতিষ্ঠাতা ও সভাপতি অধ্যাপক ডা. এম এ সামাদ। প্রবন্ধে তিনি বলেন, বিশ্ব স্বাস্থ্য সংস্থার রিপোর্ট অনুসারে, ২০৪০ সালের মধ্যে ৫০ লাখের বেশি কিডনি বিকল রোগী সংকটাপন্ন অবস্থায় চিকিৎসার অভাবে মৃত্যুবরণ করবে। বর্তমানে ৮৫ কোটির অধিক লোক দীর্ঘস্থায়ী কিডনি রোগে আক্রান্ত। দুঃখজনক হলেও সত্য এরমধ্যে ৭৫ কোটি রোগী জানে না যে মরণঘাতী কিডনি রোগ নীরবে তাদের কিডনি নষ্ট করে চলেছে। প্রতি বছর ১ কোটি ৩০ লাখ লোক আকস্মিক কিডনি বিকল রোগে আক্রান্ত হয় যার ৮৫ ভাগই আমাদের মতো উন্নয়নশীল দেশে। উন্নত দেশে কিডনি বিকলের চিকিৎসা করতে গিয়ে সরকার হিমশিম খাচ্ছে।
বিভিন্ন সমীক্ষায় দেখা যায়, বাংলাদেশে প্রাপ্ত বয়স্কদের মাঝে দীর্ঘস্থায়ী কিডনি রোগীর হার শতকরা ১৬ থেকে ১৮ ভাগ।বিজ্ঞাপনকিডনি রোগের শেষ পরিণতি কিডনি বিকল। একবার কিডনি বিকল হয়ে গেলে বেঁচে থাকার একমাত্র উপায় কিডনি সংযোজন অথবা ডায়ালাইসিস। কিন্তু এই চিকিৎসা এতটাই ব্যয়বহুল যে, শতকরা ১০ জন কিডনি বিকল রোগী তা বহন করতে পারে না। তাই আমাদের মত উন্নয়নশীল দেশে প্রায় ৯০ ভাগ রোগী বিনা চিকিৎসায় অথবা আংশিক চিকিৎসায় মৃত্যুবরণ করে। পক্ষান্তরে, সবাই যদি কিডনি রোগের ব্যাপকতা, ভয়াবহতা, পরিণতি ও কারণ সম্পর্কে সচেতন থাকে এবং স্বাস্থ্য সম্মত জীবনযাপন করে তা হলে ৫০ থেকে৬ ০ ভাগ ক্ষেত্রে এই মরণঘাতী কিডনি বিকল প্রতিরোধ করা সম্ভব।
সুস্থ জীবন ধারার প্রধান সোপানগুলো হলো যেমন অনিয়ন্ত্রিত ডায়াবেটিস ও উচ্চ রক্তচাপ নিয়ন্ত্রণে রাখা, নিয়মিত ব্যায়াম ও কায়িক পরিশ্রম করা, পরিমিত স্বাস্থ্যসম্মত বা সুষম খাবার গ্রহণ, ওজন নিয়ন্ত্রণে রাখা, ধূমপান পরিহার করা, পর্যাপ্ত পরিমাণ বিশুদ্ধ পানি পান করা, তীব্র মাত্রার ব্যাথার ওষুধ পরিহার করা। তাছাড়া যারা ঝুঁকিতে আছেন যেমন যাদের ডায়াবেটিস, উচ্চ রক্তচাপ, ওজন বেশি, বংশে কিডনি রোগ আছে, যারা ধূমপায়ী, যারা তীব্র মাত্রার ব্যথার ওষুধ খেয়েছেন, যাদের পূর্বে কোন কিডনি রোগের ঝুঁকি আছে তাদের বছরে অন্তত ২ বার প্র¯্রাব ও রক্তে ক্রিয়েটিনিন পরীক্ষা করে নেয়া উচিত। কেননা প্রাথমিক অবস্থায় কিডনি রোগ শনাক্ত করতে পারলে চিকিৎসার মাধ্যমে তা নিয়ন্ত্রণ করা সম্ভব।
তিনি আরও বলেন, কিডনি বিকলের চিকিৎসা সর্বাধিক ব্যয়বহুল। ফলে চিকিৎসা করতে গিয়ে পুরো পরিবার নিঃস্ব হয়ে যায়। উন্নত দেশগুলোতে ডায়ালাইসিস ও কিডনি সংযোজন স্বাস্থ্য বীমার মাধ্যমে হয়। রোগীর পকেট থেকে দিতে হয় না। পাশর্^বর্তী দেশগুলোতে আংশিক খরচ সরকার বহন করে থাকে। আশাকরি, শিগগিরই আমাদের দেশে ‘‘কিডনি সুরক্ষা বীমা” চালু হবে। যার ফলে হয়তো কিডনি রোগীদের মৃত্যু ঠেকানো সম্ভব হবে এবং সবাইকে চিকিৎসার আওতায় আনা যাবে।
আমরা ক্যাম্পসের স্লোগান ‘‘কিডনি রোগ জীবননাশা-প্রতিরোধই বাঁচার আশা’’ ঘরে ঘরে পৌঁছে দিতে চাই। অর্থাৎ কিডনি রোগ প্রাথমিক অবস্থায় শনাক্ত করে চিকিৎসার মাধ্যমে মরণব্যাধি কিডনি বিকল প্রতিরোধ করা যায়। এর জন্য প্রয়োজন গণসচেতনতা।মেডিসিন বিশেষজ্ঞ, প্রধানমন্ত্রীর ব্যক্তিগত চিকিৎসক অধ্যাপক ডা. এবিএম আবদুল্লাহ বলেন, কিডনি সহ অন্যান্য জটিল রোগে আক্রান্ত দরিদ্র, সুযোগ বঞ্চিত রোগীদের জন্য চিকিৎসা প্রাপ্তির সুযোগ নিশ্চিত করতে স্বাস্থ্য বীমা চালু করা যেতে পারে, বাইরের অনেক দেশে তা আছে, যদিও আমাদের দেশে কিছু সীমাবদ্ধতা ও রয়েছে।
তিনি বলেন, ক্যাম্পস’র চেয়ারম্যান অধ্যাপক ডা. এম এ সামাদের যে প্রস্তাব বা দাবি যে প্রধানমন্ত্রীর নামে অর্থাৎ “শেখ হাসিনা কিডনি সুরক্ষা বীমা” নামে একটি বীমা প্রকল্প চালু করা, সেটি একটি ভাল আইডিয়া, আমি প্রধানমন্ত্রীর সঙ্গে এটি নিয়ে কথা বলব, তিনি মানব দরিদ্র এবং সবসময় মানুষের কল্যাণ চিন্তা করেন তাই দরিদ্র রোগীদের কল্যাণে এরকম একটি বিষয়ে তিনি সদয় বিবেচনায় নিতেও পারেন । তিনি বলেন, সরকার অব্যাহত ভাবে নানাবিধ কর্মসূচি গ্রহণ করে যাচ্ছে যার মূলে মানুষের মঙ্গল, যেমন বিনামূল্যে ডায়াবেটিস রোগীদের জন্য ইনস্যুলিন সরবরাহ, উচ্চ রক্ত চাপের ২/১ টি ওষুধ বিনামূল্যে প্রদান এসব অন্তর্ভুক্ত রয়েছে। তিনি আরও বলেন, ডায়াবেটিস, উচ্চরক্তচাপ থেকে কিডনির সমস্যা হওয়ার আশংকা প্রবল এবং এসবই নীরব ঘাতক অথচ একটু সচেতন হয়ে এ রোগগুলোর সবই প্রতিরোধ করা সম্ভব।
প্রতিরোধ করেই রোগ কমিয়ে আনার উপর গুরুত্ব আরোপ করে জাতীয় অধ্যাপক এ কে আজাদ বলেন, মানুষ হয়ত কথা শুনতে বা মানতে চায় না তবে কীভাবে বললে শুনবে সেই প্রক্রিয়ায় যেতে হবে তবেই সচেতনতা বৃদ্ধি পাবে আর রোগের হার কমে আসবে ।বৈঠকে অধ্যাপক ডা. রোবেদ আমিন বলেন, দেশে কিডনি বিশেষজ্ঞ ডাক্তার, ডায়ালাইসিস সেন্টার সহ কিডনি চিকিৎসার সুযোগ প্রয়োজনের তুলনায় খুবই যৎসামান্য তাই দেশের কিডনি চিকিৎসার চিত্র খুবই হতাশা ব্যঞ্জক। যদি দেশে একসাথে ৪০ থেকে ৫০ হাজার রোগীর কিডনি বিকল হয়ে যায় তখন যে দুর্যোগ তৈরি হবে তা সামাল দেয়ার সামর্থ্য কোথায়? এটিকে মাথায় রেখে প্রস্তুতি গ্রহণ করতে হবে।
কিডনি রোগকে ‘নীরব দুর্যোগ’ বলে উল্লেখ করে কিডনি ফাউন্ডেশন এর সভাপতি অধ্যাপক ডা. হারুন উর রশিদ বলেন, এ রোগের জটিলতা ও চিকিৎসা ব্যয়ের আধিক্য বিবেচনায় প্রতিরোধকেই একমাত্র অস্ত্র হিসেবে ব্যবহার করতে হবে।
গাজী আশরাফ হোসেন বলেন, বিশেষ করে বাচ্চাদের এবং যুব সমাজের মাঝে যাতে কিডনি রোগ প্রবেশ করতে না পারে সে জন্য নিয়মিত খেলাধুলা, নিয়মিত হাঁটা ও ব্যায়াম করার ব্যবস্থা নিতে হবে। কঠিনভাবে তাদের ফাস্টফুড, জাঙ্কফুড, অলসতার প্রবণতা থেকে মুক্ত করতে হবে।
ক্যাম্পস এর নির্বাহী পরিচালক রেজওয়ান সালেহীন বলেন, ক্যাম্পস কিডনি রোগ প্রতিরোধের জন্য নিয়মিত সচেতনতার বাণী প্রচার করে যাচ্ছে। আমরা যদি কিছু নিয়ম কানুন মেনে চলি তা হলে কিডনি রোগ প্রতিরোধ করা সম্ভব।",25.03441346179829,259.0
20180920,369,বিজ্ঞান,"

রাশিয়া-ইউক্রেন যুদ্ধে ২ বছরে নিহত ১১ হাজার বেসামরিক
","২০২২ সালে ইউক্রেনে রুশ বাহিনীর সামরিক অভিযান শুরু হওয়ার পর থেকে এ পর্যন্ত সেখানে ১০ হাজার ৭০৩ জন বেসামরিক মানুষ নিহত হয়েছেন। এই নিহতদের মধ্যে ৫৯৪ জন শিশু। গত শুক্রবার জাতিসঙ্ঘের সর্বোচ্চ ক্ষমতাধর সংস্থা নিরাপত্তা পরিষদের বৈঠক ছিল। সেই বৈঠকে এই মধ্যপ্রাচ্য, এশিয়া এবং প্রশান্ত মহাসাগরীয় অঞ্চলবিষয়ক সহকারী প্রধান মোহাম্মদ খালেদ খায়ের এই তথ্য জানিয়ে বলেন, আমরা বেসামরিক লোকজন-অবকাঠামোর ওপর যেকোনো হামলার তীব্র নিন্দা জানাচ্ছি। আন্তর্জাতিক আইন অনুযায়ী, এ ধরনের হামলা নিষিদ্ধ। মোহাম্মদ খালেদ বলেন, ইউক্রেন এবং বিশ্বের অন্যান্য অঞ্চলে বেসামরিকদের ওপর যেসব হামলা হচ্ছে, সেগুলো একদমই অগ্রহণযাগ্য এবং অবশ্যই বন্ধ হওয়া উচিত। জাতিসঙ্ঘের মানবিক সহায়তা বিভাগের শীর্ষ কর্মকর্তা লিসা ডোটেন ও উপস্থিত ছিলেন নিরাপত্তা পরিষদের শুক্রবারের বৈঠকে। তিনি জানান, ইউক্রেনের যেসব অঞ্চল বর্তমানে রাশিয়ার নিয়ন্ত্রণে রয়েছে, সেসব অঞ্চলে ত্রাণ ও মানবিক সহায়তা পৌঁছাতে পারছে না। আনাদোলু এজেন্সি।তিনি বলেন, ‘রাশিয়ার দখলকৃত দোনেৎস্ক, খেরসন, লুহানস্ক এবং ঝাপোরিজ্জিয়ার অন্তত ১৫ লাখ মানুষের ত্রাণ ও মানবিক সহায়তা প্রয়োজন। কিন্তু সেখানকার রুশ প্রশাসনের বাধার কারণে জাতিসঙ্ঘের ত্রাণ এসব অঞ্চলে পৌঁছাতে পারছে না। ২০১৫ সালে রাশিয়া ও ইউক্রেনের মধ্যে স্বাক্ষরিত মিনস্ক চুক্তির শর্তানুযায়ী ক্রিমিয়া উপদ্বীপকে রুশ ভূখণ্ড হিসেবে ইউক্রেনের স্বীকৃতির প্রদান না করা, যুক্তরাষ্ট্রের নেতৃত্বাধীন সামরিক জোট ন্যাটোর সদস্যপদের জন্য ইউক্রেনের তদবির- প্রভৃতি নানা ইস্যুতে কয়েক বছর টানাপড়েন চলার পর ২০২২ সালের ২৪ ফেব্রুয়ারি ইউক্রেনে অভিযান শুরু করে রুশ বাহিনী। রাশিয়ার প্রেসিডেন্ট ভøাদিমির পুতিন এই অভিযানের নির্দেশ দিয়েছিলেন।২০২৪ সালে দ্বিতীয় বছরে পা রেখেছে রাশিয়া-ইউক্রেন যুদ্ধ। এই সময়সীমার মধ্যে ইউক্রেনের দোনেৎস্ক, লুহানস্ক, খেরসন ও ঝাপোরিজ্জিয়া- চারটি প্রদেশের দখল নিয়েছে রুশ বাহিনী। এই চার প্রদেশের সম্মিলিত আয়তন ইউক্রেনের মোট ভূখণ্ডের এক-পঞ্চমাংশ। এই দুই বছরে বেশ কয়েক বার এই যুদ্ধ বন্ধের উদ্যোগ নিয়েছে আন্তর্জাতিক সম্প্রদায়। রাশিয়ার প্রেসিডেন্ট ভøাদিমির পুতিন ও তার নেতৃত্বাধীন প্রশাসনের কর্মকর্তারা জানিয়েছেন, ইউক্রেন যদি ক্রাইমিয়া, দোনেৎস্ক, লুহানস্ক এবং ঝাপোরিজ্জিয়াকে রুশ ভূখণ্ড হিসেবে স্বীকৃতি দিতে প্রস্তুত থাকে, সে ক্ষেত্রে রুশ বাহিনীও অভিযান বন্ধ করবে।
",24.851558932091233,260.0
20051662,169,আইন,গাজায় পাঁচ বছরের শিশুসহ নিহত ১৫ ফিলিস্তিনি,"ফিলিস্তিনের অবরুদ্ধ গাজার দেইর আল-বালাহ শহরের নুসেইরাত শরণার্থী শিবিরে ইসরাইলি হামলায় নারী ও শিশুসহ অন্তত ১৫ ফিলিস্তিনি নিহত হয়েছেন।খবর আল-জাজিরার
এ হামলায় আহত হয়েছেন আরও অনেকে। তবে হতাহতের সংখ্যা আরও বাড়তে পারে বলে আশঙ্কা করা হচ্ছে।
ইসরাইলি বাহিনী গাজা উপত্যকা জুড়ে আক্রমণ আরও জোরদার করেছে, নুসেইরাত শরণার্থী শিবিরে কমপক্ষে ১৫ জন নারী ও শিশুকে হত্যা করেছে এবং রাফাহতে একটি আবাসিক টাওয়ার ধ্বংস করেছে। সিভিল ডিফেন্স ক্রুরা এখন ধ্বংসস্তূপের নিচ থেকে হতাহতদের উদ্ধার করতে কাজ করছে। মৃতের সংখ্যা এবং আহতের সংখ্যা আরও বাড়তে পারে বলে আশঙ্কা করা হচ্ছে।
এদিকে গাজার দক্ষিণে খান ইউনিসে ইসরাইল বোমাবর্ষণ অব্যাহত রেখেছে এবং ইসরাইলি বাহিনী হামাদের আশপাশে বেশ কয়েকটি আবাসিক টাওয়ারকে লক্ষ্যবস্তু করে হামলা চালিয়েছে। প্রতিবেদনে বলা হয়েছে, গাজার আরেকটি শরণার্থী শিবিরে হামলায় দুই ফিলিস্তিনি নিহত এবং আরও সাতজন আহত হয়েছেন।
ফিলিস্তিনের স্বাস্থ্য মন্ত্রণালয়ের তথ্য অনুযায়ী, সর্বশেষ ২৪ ঘণ্টায় ইসরাইলি হামলায় অন্তত ৮৩ জন নিহত এবং আরও ১৪২ জন আহত হয়েছেন। অনেক ভুক্তভোগী এখনো ধ্বংসস্তূপের নিচে এবং রাস্তায় আটকা পড়ে আছেন এবং উদ্ধারকারীরা তাদের কাছে পৌঁছাতে পারছেন না। সব মিলিয়ে টানা ৫ মাসের ইসরাইলি হামলা ও অভিযানে অবরুদ্ধ উপত্যকাটিতে প্রাণ হারিয়েছেন প্রায় ৩৮ হাজার ফিলিস্তিনি।
উল্লেখ্য, গত ৭ অক্টোবর হামাসের নজিরবিহীন আন্তঃসীমান্ত হামলার পর থেকে ইসরাইল গাজা উপত্যকায় অবিরাম বিমান ও স্থল হামলা চালিয়ে যাচ্ছে। ইসরাইলি এ হামলায় হাসপাতাল, স্কুল, শরণার্থী শিবির, মসজিদ, গির্জাসহ হাজার হাজার ভবন ক্ষতিগ্রস্ত বা ধ্বংস হয়ে গেছে। এছাড়া ইসরাইলি আগ্রাসনের কারণে প্রায় ২০ লাখেরও বেশি বাসিন্দা তাদের বাড়িঘর ছাড়তে বাধ্য হয়েছেন।",24.66151131790966,261.0
20044814,12,রাজনীতি,পটুয়াখালী পৌরসভার মেয়র হলেন মহিউদ্দিন,"শান্তিপূর্ণ পরিবেশে ইভিএম পদ্ধতিতে পটুয়াখালী পৌরসভার নির্বাচন সম্পন্ন হয়েছে
শান্তিপূর্ণ পরিবেশে ইভিএম পদ্ধতিতে পটুয়াখালী পৌরসভার নির্বাচন সম্পন্ন হয়েছে। এ নির্বাচনে বর্তমান মেয়র মহিউদ্দিন আহম্মেদ (জগ মার্কা) ২০,৭১৮ ভোট পেয়ে দ্বিতীয়বার মেয়র নির্বাচিত হয়েছেন। তার নিকটতম প্রতিদ্বন্দ্বী মেয়র প্রার্থী জেলা আওয়ামী লীগের সাংগঠনিক সম্পাদক প্রাক্তন মেয়র ডা. মো. শফিকুল ইসলাম (মোবাইল ফোন) পেয়েছেন ৯,৬৭৬ ভোট। এছাড়া ১, ২ ও ৩নং সংরক্ষিত ওয়ার্ডে মহিলা কাউন্সিলর নির্বাচিত হয়েছেন লাইলি বেগম কালা (অটোরিক্সা), ৪, ৫ ও ৬ নং সংরক্ষিত ওয়ার্ডে হয়েছেন জাহানারা বিনতে সিকান্দার ( আনারস) ও ৭, ৮ ও ৯ নং সংরক্ষিত ওয়ার্ডে নির্বাচিত হয়েছেন সৈয়দা আকলিমুননেছা রুবী (অটোরিক্সা)। ১ নং সাধারন ওয়ার্ডে কাউন্সিলর নির্বাচিত হয়েছেন মো. লোকমান হোসেন (উটপাখি), ২ নং ওয়ার্ডে হয়েছেন মঈন খান চানু (পানির বোতল), ৩ নং ওয়ার্ডে হয়েছেন মো. জাহিদ হোসেন (টেবিল ল্যাম্প), ৪ নং ওয়ার্ডে হয়েছেন মো. সাইদুর রহমান লেলিন (পাঞ্জাবী), ৫ নং ওয়ার্ডে হয়েছেন মো. আলাউদ্দিন আলাল ( ব্রিজ), ৬ নং ওয়ার্ডে হয়েছেন মো. রেজাউল হাসান লাবু (ব্রিজ), ৭ নং ওয়ার্ডে কাউন্সিলর হয়েছেন মো. তৌহিদুল ইসলাম( ব্রিজ), ৮ নং ওয়ার্ডে নির্বাচিত হয়েছেন মো. রাকিব আকন (পাঞ্জাবি) ও ৯ নং ওয়ার্ডে কাউন্সিলর নির্বাচিত হয়েছেন মো. বেল্লাল হোসেন (উটপাখি)।",24.42991372110307,262.0
20181082,389,অর্থনীতি,"

বিজিএমইএ নির্বাচনে সব পদে সম্মিলিত পরিষদ জয়ী
","তৈরি পোশাক উৎপাদক ও রফতানিকারকদের সংগঠন বিজিএমইএ’র পরিচালনা পর্ষদের ২০২৪-২৬ মেয়াদের নির্বাচনে ৩৫ পরিচালক পদের মধ্যে সম্মিলিত পরিষদের পুরো প্যানেল জয়ী হয়েছে। ফলে সংগঠনটির পরবর্তী নতুন সভাপতি হচ্ছেন এই প্যানেলের দলনেতা সেহা ডিজাইনের চেয়ারম্যান এবং বিজিএমইএ’র বতর্মান কমিটির সিনিয়র সহ-সভাপতি এস এম মান্নান কচি।
শনিবার (৯ মার্চ) রাজধানীর উত্তরায় বিজিএমইএ কমপ্লেক্সে সকাল ১০টা থেকে ভোটগ্রহণ অনুষ্ঠিত হয়, বিরতিহীনভাবে চলে বিকেল ৫টা পর্যন্ত। একই দিনে চট্টগ্রাম অঞ্চলের ভোটগ্রহণ অনুষ্ঠিত হয় খুলশীর স্থানীয় অফিসে। ঢাকা ও চট্টগ্রামের ৩৫টি পরিচালক পদের বিপরীতে ৭০ জন প্রার্থী নির্বাচনে অংশ নেন।
বিজিএমইএ পরিচালনা পর্ষদের নির্বাচনে সম্মিলিত পরিষদ এবং ফোরাম নামে দুটি প্যানেল প্রতিদ্বন্দ্বিতা করে। ভোট গণনা শেষে নির্বাচনী ফলাফলে দেখা যায় ঢাকা ও চট্টগ্রামে সম্মিলিত পরিষদ পূর্ণ প্যানেলে জয়লাভ করেছেন। এদিন দিনগত রাত ১২টার পর গণনা শেষে ফলাফল ঘোষণা করেন বিজিএমইএ নির্বাচন বোর্ডের চেয়ারম্যান জাহাঙ্গীর আলামিন।
সম্মিলিত পরিষদের যারা বিজয়ী হয়েছেন : ঢাকা অঞ্চলের সেহা ডিজাইনের ব্যবস্থাপনা পরিচালক (এমডি) এস এম মান্নান, টিম গ্রুপের এমডি আবদুল্লাহ হিল রাকিব, ক্ল্যাসিক ফ্যাশন কনসেপ্টের এমডি মো. শহিদউল্লাহ আজিম, ডেনিম এক্সপার্টের পরিচালক মো. মহিউদ্দিন রুবেল, ডিজাইনটেক্স নিটওয়্যারের এমডি খন্দকার রফিকুল ইসলাম, এনভয় ডিজাইনের পরিচালক শেহরিন সালাম, ফোরর্টিজ গার্মেন্টসের এমডি শাহদাৎ হোসেন, গালপেক্সের এমডি মো. রেজাউল আলম, কাউজার নিটওয়্যারের এমডি জাকির হোসেন, লায়লা স্টাইলের এমডি মো. ইমরানূর রহমান, মেসিস গার্মেন্টসের পরিচালক মো. আশিকুর রহমান, বিটপী গ্রুপের এমডি মিরান আলী, মমসন সার্ভিস অ্যান্ড ইন্ডাস্ট্রিজের এমডি নুসরাত বারী, নিউটেক্স ডিজাইনের পরিচালক মো. নুরুল ইসলাম, সাদমা ফ্যাশনওয়্যারের এমডি মো. নাসির উদ্দিন, সায়েম ফ্যাশনের পরিচালক আবরার হোসেন, শাশা গার্মেন্টসের এমডি শামস মাহমুদ, শিন শিন অ্যাপারেলসের এমডি মোহাম্মদ সোহেল সাদাত, স্প্যারো গ্রুপের এমডি শোভন ইসলাম, টেক্স টাউনের এমডি আনোয়ার হোসেন, টিএমএস ফ্যাশনের এমডি সাইফুদ্দিন সিদ্দিকী, টিআরজেড গার্মেন্টস ইন্ডাস্ট্রির এমডি হারুন অর রশীদ, তুসুকা ফ্যাশনসের চেয়ারম্যান আরশাদ জামাল, উর্মি গার্মেন্টসের এমডি আসিফ আশরাফ, উইন্ডি অ্যাপারেলসের এমডি মেসবাহ উদ্দিন খান, ইয়ং ফোরএভার টেক্সটাইলের এমডি রাজীভ চৌধুরী।
সম্মিলিত পরিষদের চট্টগ্রাম অঞ্চল থেকে বিজয়ী হয়েছেন— আমহেকো ফেব্রিকসের এমডি এম আহসানুল হক, আর্জেন্টা গার্মেন্টস ইন্ডাস্ট্রিজের এমডি মোহাম্মদ রাকিব আল নাসের, হাই ফ্যাশনের এমডি আমজাদ হোসেন চৌধুরী, এইচকেসি অ্যাপারেলসের রাকিবুল আলম চৌধুরী, মদিনা গার্মেন্টসের এমডি মোহাম্মদ মুসা, আরডিএম অ্যাপারেলসের এমডি মোস্তফা সারোয়ার, সোনেট টেক্সটাইল ইন্ডাস্ট্রিজের পরিচালক গাজী মো. শাহীদ উল্লাহ, টপ স্টার ফ্যাশনের এমডি মো. আবজার হোসেন ও ওয়েল গ্রুপের পরিচালক সৈয়দ নজরুল ইসলাম।
",24.425990932494734,263.0
20182926,508,রাজনীতি,"
 হাদিসের কথা 
আল্লাহর রহমতে জান্নাত মিলবে
","সালামাহ ইবনে শাবিব রহ. ... জাবির রা: থেকে বর্ণিত- তিনি বলেন, আমি নবী সা:-কে বলতে শুনেছি যে, তোমাদের কোনো লোক তার আমল দিয়ে জান্নাতে প্রবেশ করতে পারবে না এবং জাহান্নাম থেকে মুক্তি পাবে না। আর আল্লাহর রহমত ব্যতীত আমি নিজেও বাঁচতে পারব না। -(মুসলিম, হাদিস একাডেমি-৭০১৪, আন্তর্জাতিক নম্বর-২৮১৭, ইসলামিক ফাউন্ডেশন-৬৮৬০, ইসলামিক সেন্টার-৬৯১৭)
 
",24.424266222395502,264.0
20051668,175,রাজনীতি,পাকিস্তানে তত্ত্বাবধায়ক বাতিল করবে জোট সরকার,"তত্ত্বাবধায়ক ব্যবস্থা বাতিল করার সিদ্ধান্ত নিয়েছে পাকিস্তানের জোট সরকার। এ বিষয়ে একমত হয়েছে দেশটির নতুন সরকারের দুই শিরোমণি পাকিস্তান মুসলিম লীগ-নওয়াজ (পিএমএল-এন) এবং পাকিস্তান পিপলস পার্টি (পিপিপি)। তাদের মতে, নতুন নির্বাচন না হওয়া পর্যন্ত তত্ত্বাবধায়ক সরকারের কোনো প্রয়োজনীয়তা নেই। বিদায়ি সরকারের প্রধানমন্ত্রীই তখন পদে বহাল থাকবেন। উপরন্তু মেয়াদ শেষ হওয়ার পর মন্ত্রিসভা ভেঙে দেওয়া হবে।
শনিবার স্থানীয় দৈনিক দ্য এক্সপ্রেস ট্রিবিউনের প্রতিবেদনে বলা হয়েছে, তত্ত্বাবধায়ক ব্যবস্থার পাশাপাশি নির্বাচনি প্রক্রিয়া সংস্কারের বিষয়েও ঐকমত্যে পৌঁছেছে দুই দল। এমনকি নির্বাচনি প্রক্রিয়াকে ‘সাধারণ এবং সহজ’ করার জন্য আইনের খসড়াকে সমর্থন করেছে তারা। প্রতিবেদনে আরও বলা হয়েছে, পিএমএল-এন এবং পিপিপি উভয়ই প্রস্তাবিত সংস্কারের বিষয়ে অন্য দলগুলোকে আস্থায় নেবে।
পিএমএলএনের নেতৃত্বাধীন জোট তিনটি বড় সাংবিধানিক সংশোধনীর লক্ষ্যেও রয়েছে। এরমধ্যে অন্তর্ভুক্ত থাকবে- ন্যাশনাল অ্যাকাউন্টিবিলিটি ব্যুরো (এনএবি) বিলুপ্ত করা, আর্টিকেল ৬২ এবং ৬৩-কে তাদের আসল অবস্থানে পুনরুদ্ধার করা এবং স্থানীয় সরকারকে ক্ষমতায়ন করা। প্রাথমিকভাবে প্রথম দুটি সংশোধনীর দিকে জোর দেওয়া হচ্ছিল। এরপর পিএমএল-এন এবং মুত্তাহিদা কওমি মুভমেন্ট-পাকিস্তান (এমকিউএম-পি) মধ্যে একটি আনুষ্ঠানিক চুক্তি স্বাক্ষরিত হয়। সেই চুক্তিটি ছিল স্থানীয় সরকারদের ক্ষমতায়ন নিয়ে। এরপরই তৃতীয়টি সংশোধনীটির বিষয়টি অন্তর্ভুক্ত করা হয়।
মূলত এই কারণেই এমকিউএম-পি ট্রেজারি বেঞ্চে বসার সিদ্ধান্ত নিয়েছিল। এমকিউএম-পি প্রস্তাবিত সংশোধনী ১৪০-এ অনুচ্ছেদের অধীনে ফেডারেশন স্থানীয় সরকার প্রতিষ্ঠা করতে চায়। এর আগে পিএমএলএনের মূল লক্ষ্যই ছিল পাকিস্তানের নির্বাচন দমন কমিশনকে বিলুপ্ত করা। এমনকি জানুয়ারিতে নির্বাচনি ইশতেহারে পিএমএল-এন নেতা নওয়াজ শরিফ জানিয়েছে তার দল ক্ষমতায় এলে পাকিস্তান দুর্নীতি দমন কমিশনকে (এনএবি) সরিয়ে ফেলা হবে। পিএমএল-এন-এর ৫১-পৃষ্ঠার ইশতেহারে বলা হয়েছে, ‘এনএবি বাতিল করুন’। ‘তারা বিদ্যমান দুর্নীতিবিরোধী প্রতিষ্ঠান এবং সংস্থাগুলোকে শক্তিশালী করবে’।
এছাড়াও পাকিস্তানের সংবিধানের অনুচ্ছেদ ৬২(১)(ভ) এর অধীনে, একজন ব্যক্তি জাতীয় বা প্রাদেশিক আইন সভার সদস্য হিসাবে যোগ্য হতে পারবেন না যদি তিনি ‘সাদিক এবং আমিন’ অর্র্থাৎ (সত্যবাদী এবং বিশ্বস্ত) না হন। এ ধরনের শব্দচয়নের বিষয়েও সংশোধনের কথা রয়েছে।
অবশেষে রোববার সমঝোতা অনুযায়ী, পাকিস্তানের ১৪তম প্রেসিডেন্ট হিসাবে শপথ নিলেন আসিফ আলি জারদারি (৬৮)। পাকিস্তানের প্রধান বিচারপতি ফয়েজ ইসা তাকে শপথবাক্য পাঠ করান। ইসলামাবাদের প্রেসিডেন্ট ভবন আইওয়ান-ই-সদরে এ আয়োজন অনুষ্ঠিত হয়। ড. আরিফ আলভির পরিবর্তে স্থলাভিষিক্ত হবেন তিনি। শপথ গ্রহণ অনুষ্ঠানে উপস্থিত ছিলেন প্রধানমন্ত্রী শাহবাজ শরিফ, তিন বাহিনীর প্রধান, ঊর্ধ্বতন কর্মকর্তা ও কূটনীতিকরা। শনিবার ক্ষমতাসীন জোটের যৌথ প্রার্থী পাকিস্তান পিপলস পার্টির (পিপিপি) কো-চেয়ারম্যান জারদারি পিটিআই-সমর্থিত সুন্নি ইত্তেহাদ কাউন্সিলের (এসআইসি) প্রার্থী মাহমুদ খান আচাকজাইকে পরাজিত করেন।
এরপর দ্বিতীয়বারের মতো দেশটির প্রেসিডেন্ট নির্বাচিত হয়েছেন তিনি। পার্লামেন্টে এবং চারটি প্রাদেশিক অ্যাসেম্বলিতে ৪১১ টি ইলেক্টোরাল ভোট পেয়েছিলেন জারদারি। এদিকে তার প্রতিদ্বন্দ্বী, আচাকজাই ১৮১ ভোট পেয়েছিলেন। আসিফ আল জারদারি এর আগে ২০০৮ থেকে ২০১৩ সাল পর্যন্ত পাকিস্তানের ১১তম রাষ্ট্রপতি হিসাবে দায়িত্ব পালন করেছিলেন। পরবর্তীতে আগস্ট ২০১৮ থেকে পাকিস্তানের জাতীয় পরিষদের সদস্য ছিলেন।",24.4038198064084,265.0
20046620,37,অর্থনীতি,ডেকে নিয়ে যুবকের পা ভেঙে দিলেন ইউপি চেয়ারম্যান,"ঢাকার ধামরাইয়ে হঠাৎ করেই আইনশৃঙ্খলার চরম অবনতি দেখা দিয়েছে
ঢাকার ধামরাইয়ে হঠাৎ করেই আইনশৃঙ্খলার চরম অবনতি দেখা দিয়েছে। সুয়াপুর ইউনিয়নের ফুলতলা বাজারে চায়ের দোকানে প্রকাশ্যে সোহাগ হোসেন (৩০) নামে এক যুবকের গলায় ছুরিকাঘাত করা হয়েছে। অপরদিকে কুল্লা ইউনিয়নের চেয়ারম্যান হাজী লুৎফর রহমান বাড়িতে ধরে নিয়ে হাশেম নামে এক যুবকের পা ভেঙে দিয়েছে। তারা দু’জনই হাসপাতালের বেডে মৃত্যুর সঙ্গে পাঞ্জা লড়ছেন। ঘটনাটি ঘটেছে গতকাল দুপুরে। জানা গেছে, ধামরাইয়ের সুয়াপুর ইউনিয়নের বানিশনগর গ্রামের হানিফ আলীর সঙ্গে জমি নিয়ে দীর্ঘদিন ধরে বিরোধ চলে আসছিল আহত সোহাগের। গতকাল দুপুরে ফুলতলা বাজারের রাজিব হোসেনের চায়ের দোকানে চা পান করতে বসেছিল সোহাগ। এমন সময় হানিফ ও তার বন্ধু রবিনসহ কয়েকজন ওই চায়ের দোকানে যান। এ সময় অতর্কিতভাবে রবিন সোহাগের গলায় ছুরিকাঘাত করে পালিয়ে যায়। পরে স্থানীয়রা তাকে উদ্ধার করে প্রথমে ধামরাই উপজেলা স্বাস্থ্য কমপ্লেক্সে ও পরে অবস্থা আশঙ্কাজনক হওয়ায় সাভার এনাম মেডিকেল কলেজ হাসপাতালে ভর্তি করা হয়।বিজ্ঞাপনতার অবস্থা আশঙ্কাজনক বলে জানিয়েছেন তার বোন সোহাগী। এদিকে ঘটনার পরই রবিন, হানিফসহ অন্যরা এলাকা থেকে গা ঢাকা দিয়েছে বলে স্থানীয়রা জানিয়েছেন। আহত সোহাগের স্ত্রী রাশেদা আক্তার জানান, থানায় অভিযোগ দেয়ার প্রস্তুতি চলছে। এদিকে রহস্যজনক কারণে কুল্লা ইউনিয়নের চেয়ারম্যান লুৎফর রহমান খাতরা গ্রামের যুবক হাশেম আলীকে বাড়িতে ধরে নিয়ে তার লোকজন দিয়ে ব্যাপক মারধর করেছে। এতে হাশেম আলীর পা ভেঙে কয়েক খণ্ড হয়েছে বলে তার ভাই রাহিম আলী ও জাহিদ আলী জানান। সে বর্তমানে ধামরাই সদর হাসপাতালে মৃত্যেুর সঙ্গে পাঞ্জা লড়ছে বলে জানান তার স্ত্রী হোসনে আরা বেগম। আহত যুবকের পরিবার চেয়ারম্যানের বিচার দাবি করেন। পৃথক দু’টি ঘটনায় ধামরাই থানায় অভিযোগ দায়ের হয়েছে বলে জানান ধামরাই থানার ওসি অপারেশন মোমেনুল ইসলাম।",24.367750887762377,266.0
20181660,465,অর্থনীতি,"

অবশেষে ডিএনএ পরীক্ষায় অভিশ্রুতির পরিচয় শনাক্ত
","অনেক জল্পনা-কল্পনার অবসান ঘটিয়ে অবশেষে রাজধানীর বেইলি রোডের আগুনে নিহত গণমাধ্যমকর্মী অভিশ্রুতি শাস্ত্রী ওরফে বৃষ্টি খাতুনের পরিচয় শনাক্ত হয়েছে। ডিএনএ পরীক্ষা প্রতিবেদনে বেরিয়ে এসেছে তার বাবা সবুজ শেখ এবং মা বিউটি খাতুন। পুলিশের অপরাধ তদন্ত বিভাগ-সিআইডির ফরেনসিক ল্যাবে তার পরিচয় শনাক্ত হয়।
রোববার (১০ মার্চ) এ তথ্য নিশ্চিত করেন বাংলাদেশ পুলিশের অপরাধ তদন্ত বিভাগের (সিআইডি) ডিআইজি একেএম নাহিদুল ইসলাম।
তিনি বলেন, অভিশ্রুতি ওরফে বৃষ্টি খাতুনের বাবা-মা দাবিদার সবুজ শেখ ও বিউটি খাতুনের কাছ থেকে ডিএনএ নমুন সংগ্রহ করা হয়েছিল। পাশাপাশি নিহত নারীর লাশ থেকেও ডিএনএ নমুনা নেয়া হয়। তা সিআইডি ল্যাবে পরীক্ষা করে দেখা গেছে, অভিশ্রুতি বা বৃষ্টির বাবা সবুজ শেখ ও মা বিউটি খাতুন।
তিন আরো বলেন, ওই ডিএনএ প্রতিবেদনে সই করে থানায় পাঠানো হবে। লাশ বাবা-মা দাবিদারের কাছে হস্তান্তরের জন্য বলা হবে।
মেয়ের পরিচয় শনাক্তের বিষয়ে জানতে বৃষ্টির বাবা দাবিদার সবুজ শেখ জানান, ডিএনএর বিষয়ে এখনো অফিসিয়ালি তাদের কিছু জানানো হয়নি।
গত ২৯ ফেব্রুয়ারি রাজধানীর বেইলি রোডের গ্রিন কোজি কটেজ ভবনে ভয়াবহ অগ্নিকাণ্ডের ঘটনায় মারা যান বৃষ্টি খাতুন। বৃষ্টি তার বন্ধু ও সহকর্মীদের কাছে অভিশ্রুতি নামে পরিচিত ছিলেন। তিনি মূলত মুসলিম পরিবারের সন্তান। কিন্তু অভিশ্রুতি নামে নিজেকে পরিচয় দেয়ার কারণে তার লাশ হস্তান্তর নিয়ে জটিলতা তৈরি হয়। মৃত্যুর পর রমনা মন্দিরের পুরোহিত বৃষ্টিকে সনাতন ধর্মাবলম্বী এবং সবুজ শেখ ও বিউটি খাতুন নিজের সন্তান বলে দাবি করেন। এরপর লাশ শনাক্ত করতে নেয়া হয় ডিএনএ নমুনা। নমুনা নেয়ার ১১ দিন পর বৃষ্টির ডিএনএ’র সাথে তার বাবা-মায়ের ডিএনএ মিলেছে।
অন্যদিকে সবুজ শেখ ও বিউটি খাতুন বাবা-মা দাবি করে জানান, নিহত তরুণী অভিশ্রুতি নয়, তার নাম বৃষ্টি খাতুন। বৃষ্টি তাদের সন্তান। এমন পরিস্থিতিতে পরিচয় শনাক্তে ডিএনএ পরীক্ষার সিদ্ধান্ত নেয় পুলিশ।
বৃষ্টির গ্রামের বাড়ি কুষ্টিয়ার খোকসা উপজেলার বেতবাড়িয়া ইউনিয়নের ৭ নম্বর ওয়ার্ডের বনগ্রাম গ্রামের প‌শ্চিমপাড়ায়। কলেজের সার্টিফিকেট, জন্ম নিবন্ধন ও জাতীয় পরিচয়পত্রেও অভিশ্রুতি শাস্ত্রীর নাম বৃষ্টি খাতুন। তবে তার বন্ধু সহকর্মীরা জানতেন তার নাম অভিশ্রুতি। মৃত্যুর পর এই নাম নিয়েই জটিলতা তৈরি হয়। তার মরদেহ ঢাকা মেডিক্যাল কলেজ মর্গে রয়েছে।
 
",24.357932896780447,267.0
20181507,445,অর্থনীতি,"

কুড়িগ্রামে গড়ে তোলা হবে ভুটানিজ বিশেষ অর্থনৈতিক অঞ্চল
","কুড়িগ্রামে গড়ে তোলা হবে বাংলাদেশ-ভুটান যৌথ উদ্যোগে জিটুজি-ভিত্তিক ‘ভুটানিজ বিশেষ অর্থনৈতিক অঞ্চল’। আর এটি প্রতিষ্ঠিত হলে এ জেলায় ব্যবসা-বাণিজ্যের প্রসার ঘটার পাশাপাশি কর্মসংস্থান সৃষ্টির আশা স্থানীয়দের।
রোববার (১০ মার্চ) বিকেলে ভুটানিজ বিশেষ অর্থনৈতিক অঞ্চলের জন্য প্রস্তাবিত জায়গা পরিদর্শনে আসেন বাংলাদেশে নিযুক্ত ভুটানের রাষ্ট্রদূত এইচ ই রিনচেন কুইন্টসি’র নেতৃত্বে একটি প্রতিনিধি দল। এ সময় এর সম্ভাবনার কথা জানান ভুটানের রাষ্ট্রদূত।
এ সময় উপস্থিত ছিলেন বাংলাদেশ অর্থনৈতিক অঞ্চল কর্তৃপক্ষের (বেজা) নির্বাহী চেয়ারম্যান শেখ ইউসুফ হারুনসহ অন্য কর্মকর্তারা।
কুড়িগ্রাম সদর উপজেলায় ধরলা সেতুর পূর্বপ্রান্তে ভোগডাঙ্গা ইউনিয়নের মাধবরাম এলাকায় সোনাহাট স্থলবন্দর সড়কের পাশে গড়ে তোলা হবে এ অর্থনৈতিক অঞ্চল। আর এতে খুশি এ জেলার ব্যবসায়ীসহ স্থানীয়রা।
তারা জানান, জেলায় কর্মমুখী কোনো শিল্পপ্রতিষ্ঠান নেই। ফলে দুই দেশের সরকারের উদ্যোগে অর্থনৈতিক অঞ্চল গড়ে উঠলে উন্নয়ন হবে এ অঞ্চলের। সৃষ্টি হবে কর্মসংস্থানের, প্রসার ঘটবে ব্যবসা-বাণিজ্যের। তাই দ্রুত এ অর্থনৈতিক অঞ্চল গড়ে তোলার দাবি তাদের।
স্থানীয় বাসিন্দা রহিম উদ্দিন জানান, ‘এখানে অর্থনৈতিক অঞ্চল গড়ে উঠলে আমরা লাভবান হতে পারবো। এলাকার মানুষজন কাজ পাবে।’
সদরের ভোগডাঙ্গা ইউনিয়ন পরিষদ চেয়ারম্যান সাইদুর রহমান জানান, ‘এই ইউনিয়নে অর্থনৈতিক অঞ্চল গড়ে উঠলে শুধু এ জেলা নয়, পার্শ্ববর্তী জেলারও অর্থনৈতিক উন্নয়ন হবে। আমরা চাই দ্রুত এটা বাস্তবায়ন করা হোক।’
কুড়িগ্রাম জেলা প্রশাসক মোহাম্মদ সাইদুল আরীফ জানান, ‘প্রস্তাবিত স্থানের সাথে জেলার সোনাহাট, তোরা স্থলবন্দর ও চিলমারী নদীবন্দরসহ রেল স্টেশন ও পাওয়ার স্টেশনের যোগাযোগ ও সংযোগ ভালো হওয়ায় এখানে অর্থনৈতিক অঞ্চল গড়ে তোলার সিদ্ধান্ত নিয়েছে সরকার।’
জায়গা পরিদর্শন করে ভুটানের রাষ্ট্রদূত রিনচেন কুইন্টসি জানান, এখানে অর্থনৈতিক অঞ্চল গড়ে উঠলে বাংলাদেশ-ভুটান দু’দেশই লাভবান হতে পারবে। পাশাপাশি কুড়িগ্রাম জেলারও উন্নয়ন হবে। এজন্য বেজা’র সাথে চুক্তি সম্পন্ন করার পর কাজ করার কথা জানান তিনি।
বিশেষ অর্থনেতিক অঞ্চলের জন্য প্রস্তাবিত ২১৯ একর জমির মধ্যে ১৩৩ একর জমি অধিগ্রহণ করে বেজার কাছে হস্তান্তর করেছে জেলা প্রশাসন। চলমান রয়েছে বাকি ৮৬ একর জমি অধিগ্রহণের কাজ।
",24.32163527773283,268.0
20046629,46,অর্থনীতি,"সাংবাদিক অভিশ্রুতিই বৃষ্টি খাতুন, পরিচয় শনাক্ত","অবশেষে সাংবাদিক অভিশ্রুতি শাস্ত্রীর আসল পরিচয় পাওয়া গেছে। ঢাকা মেডিকেল কলেজ হাসপাতালের মর্গে অভিশ্রুতি শাস্ত্রির প্রকৃত নাম বৃষ্টি খাতুন। ডিএনএ পরীক্ষায় তার পরিচয় শনাক্ত হয়েছে। বাবা সবুজ শেখ ওরফে শাবলুল আলম এবং মা বিউটি খাতুনের দেয়া ডিএনএ নমুনার সঙ্গে মিলেছে বৃষ্টির ডিএনএ। বিকালে বাংলাদেশ পুলিশের অপরাধ তদন্ত বিভাগের (সিআইডি) ডিআইজি এ কে এম নাহিদুল ইসলাম এ তথ্য জানান। চলতি বছরের ২৯শে ফেব্রুয়ারি রাজধানীর বেইলি রোডের গ্রিন কোজি কটেজ ভবনে ভয়াবহ অগ্নিকা-ের ঘটনায় নিহত হন বৃষ্টি। বৃষ্টি তার বন্ধু ও সহকর্মীদের কাছে অভিশ্রুতি নামেই পরিচিত ছিল। বৃষ্টি ছিল মূলত মুসলিম পরিবারের সন্তান। কিন্তু অভিশ্রুতি নামে নিজেকে পরিচয় দেয়ার কারণে তার লাশ হস্তান্তর নিয়ে জটিলতা তৈরি হয়। মৃত্যুর পর মন্দিরের পুরোহিত ও তার বাবা-মা বৃষ্টিকে নিজের সন্তান হিসেবে দাবি করে।
এরপর নেয়া হয় ডিএনএ নমুনা।বিজ্ঞাপননমুনা নেয়ার ১১ দিন পর বৃষ্টির ডিএনএ’র সঙ্গে তার বাবা-মায়ের ডিএনএ মিলেছে। বৃষ্টির গ্রামের বাড়ি কুষ্টিয়ার খোকসা উপজেলার বেতবাড়ীয়া ইউনিয়নের ৭ নম্বর ওয়ার্ডের বনগ্রাম গ্রামের পশ্চিমপাড়ায়। কলেজের সার্টিফিকেট, জন্ম নিবন্ধন ও জাতীয় পরিচয়পত্রে অভিশ্রুতি শাস্ত্রীর নাম বৃষ্টি খাতুন। অন্যদিকে ঢাকা মেডিকেল কলেজ মর্গে থাকা ব্রাক বিশ্ববিদ্যালয়ের শিক্ষার্থী নাজমুল ইসলামের ডিএনএ শনাক্ত হয়েছে। ব্র্যাক ইউনিভার্সিটিতে শেষ বর্ষের শিক্ষার্থী ছিল নাজমুল। ডিআইজি নাহিদুল ইসলাম জানান, বৃষ্টি ও নাজমুলের পরিবারের সদস্যরা ডিএনএ পরীক্ষার জন্য নমুনা দিয়েছিল। গত শনিবার তাদের ডিএনএ শনাক্ত হয়েছে। উভয়েরই পরিবারের সঙ্গে ডিএনএ মিলেছে। ওই কর্মকর্তা আরও জানান, ডিএনএ শনাক্তের পর তদন্ত কর্মকর্তাকে জানানো হয়েছে। পরবর্তী ব্যবস্থা তারাই নেবে।",24.317686941553582,269.0
20051712,216,রাজনীতি,আমি একজন বিশ্বস্ত কর্মকর্তা হারালাম: প্রধানমন্ত্রী,"প্রধানমন্ত্রীর প্রেস সচিব ইহসানুল করিম মারা গেছেন। তার মৃত্যুতে গভীর শোক ও দুঃখ প্রকাশ করেন প্রধানমন্ত্রী শেখ হাসিনা।
এক শোকবার্তায় শেখ হাসিনা বলেন, প্রধানমন্ত্রীর প্রেস সচিব হিসেবে তিনি অত্যন্ত সততা, দক্ষতা ও নিষ্ঠার সঙ্গে দায়িত্ব পালন করেন। দীর্ঘ সাংবাদিকতার ক্যারিয়ারে তিনি রাষ্ট্রপতির প্রেস সচিব, বাংলাদেশ সংবাদ সংস্থার (বাসস) ব্যবস্থাপনা পরিচালকসহ অনেক গুরুত্বপূর্ণ দায়িত্ব পালন করেন। তার মৃত্যুতে দেশের গণমাধ্যম হারালো একজন প্রিয় সহকর্মীকে আর আমি হারালাম একজন বিশ্বস্ত কর্মকর্তাকে।
প্রধানমন্ত্রী মরহুমের আত্মার মাগফিরাত কামনা করেন এবং তার শোকসন্তপ্ত পরিবারের সদস্যদের প্রতি গভীর সমবেদনা জানান।
বঙ্গবন্ধু শেখ মুজিব মেডিকেল বিশ্ববিদ্যালয়ে (বিএসএমএমইউ) চিকিৎসাধীন অবস্থায় রোববার মৃত্যু হয় ইহসানুল করিমের।
ইহসানুল করিমকে ২০১৫ সালের ১৫ জুন প্রধানমন্ত্রীর প্রেস সচিব হিসেবে এক বছরের জন্য চুক্তিভিত্তিক নিয়োগ দেওয়া হয়। তার নিয়োগের মেয়াদ ২০১৬ সালের ১৬ জুন তিন বছরের জন্য বাড়ানো হয়।
২০১৯ সালের ১৮ জুন আরও তিনবছর তার নিয়োগের মেয়াদ বাড়ানো হয়। সর্বশেষ ২০২২ সালের জুনে আরও একদফায় তার নিয়োগের মেয়াদ দুবছরের জন্যে বাড়ানো হয়।
প্রধানমন্ত্রীর প্রেস সচিব হিসেবে নিয়োগ পাওয়ার আগে, তিনি রাষ্ট্রপতির প্রেস সচিবের দায়িত্ব পালন করেন। এর আগে তিনি ২০০৯-২০১৩ সালে জাতীয় বার্তা সংস্থা বাংলাদেশ সংবাদ সংস্থার (বাসস) ব্যবস্থাপনা পরিচালক ও প্রধান সম্পাদকের দায়িত্ব পালন করেন। বাসসে তিনি ১৯৭২ সালে স্টাফ রিপোর্টার হিসেবে তার কর্মজীবন শুরু করেন।
ইহসানুল করিম তার দীর্ঘ সাংবাদিকতা জীবনে বিবিসি (ব্রিটিশ ব্রডকাস্টিং কর্পোরেশন) ও পিটিআই (প্রেস ট্রাস্ট অব ইন্ডিয়া)-সহ কয়েকটি বিদেশী সংবাদ মাধ্যমে বাংলাদেশের প্রতিনিধি হিসেবে কাজ করেন।
বঙ্গবন্ধু শেখ মুজিবুর রহমানের আহবানে সাড়া দিয়ে তিনি ১৯৭১ সালে মুক্তিযুদ্ধে যোগ দেন এবং বাংলাদেশ লিবারেশন ফোর্সের (বিএলএফ) সদস্য হিসেবে দেশের পশ্চিমাঞ্চলের রণাঙ্গনে যুদ্ধ করেন।
ইহসানুল করিম কুষ্টিয়া জেলার এক সম্ভান্ত মুসলিম পরিবারে জন্ম গ্রহণ করেন। ঢাকা বিশ্ববিদ্যালয় থেকে তিনি পোস্ট গ্রাজুয়েট ডিপ্লোমা ইন জার্নালিজম ডিগ্রি লাভ করেন।তিনি বাসসের নয়াদিল্লি সংবাদদাতা হিসেবে ভারতে পাঁচ বছর কাজ করেন।
ইহসানুল করিমের সহধর্মিণীর নাম মমতাজ শিরিন করিম। তাদের এক কন্যা ও এক পুত্রসন্তান রয়েছে।",24.231406115932213,270.0
20180717,347,অর্থনীতি,"

মালয়েশিয়ায় বাংলাদেশের স্বাধীনতা ও জাতীয় দিবস উদযাপন
","যথাযোগ্য মর্যাদা এবং উৎসাহ-উদ্দীপনার মধ্য দিয়ে বাংলাদেশের মহান স্বাধীনতার ৫৩তম বার্ষিকী এবং জাতীয় দিবস উদযাপন করেছে কুয়ালালামপুরস্থ বাংলাদেশ হাইকমিশন। কুয়ালালামপুরের গতকাল একটি পাঁচতারকা হোটেলে এ উপলক্ষে একটি কূটনৈতিক সংবর্ধনা অনুষ্ঠানের আয়োজন করা হয়।মালয়েশিয়ার মানবসম্পদ মন্ত্রী স্টিভেন সিম চি কিয়ং সম্মানিত অতিথি হিসেবে এই অনুষ্ঠানে উপস্থিত ছিলেন। এ উপলক্ষে তিনি মালয়েশিয়ায় নিযুক্ত বাংলাদেশ হাইকমিশনার মো: শামীম আহসান এবং হাইকমিশনারের সহধর্মিণী, মিসেস প্যান্ডোরা চৌধুরীর সাথে কেক কাটেন এবং আনুষ্ঠানিক ফটোসেশনে অংশগ্রহণ করেন।
মোঃ শামীম আহসান তার স্বাগত বক্তব্যের শুরুতে বঙ্গবন্ধু শেখ মুজিবুর রহমান, সব শহীদ ও বীর মুক্তিযোদ্ধার প্রতি গভীর শ্রদ্ধা নিবেদন করেন। তিনি দক্ষিণ পূর্ব এশিয়ার প্রথম দেশ হিসেবে মালয়েশিয়া কর্তৃক বাংলাদেশকে স্বীকৃতি প্রদানকে গভীর কৃতজ্ঞতার স্মরণ করেন। তিনি উল্লেখ করেন যে, ১৯৭৩ সালে বঙ্গবন্ধুর ঐতিহাসিক মালয়েশিয়া সফর স্বাধীন বাংলাদেশের সাথে মালয়েশিয়ার কূটনীতিক সম্পর্কের ভিত্তিপ্রস্তর স্থাপন করেছিল। তিনি বাংলাদেশ ও মালয়েশিয়ার মধ্যে পারস্পরিক মূল্যবোধ, বিশ্বাস ও ঐতিহাসিক বন্ধনের উপর ভিত্তি করে চমৎকার দ্বিপক্ষীয় সম্পর্কের কথা উল্লেখ করে বলেন, বাংলাদেশ ও মালয়েশিয়া ব্যবসা-বাণিজ্য, বিনিয়োগ, অর্থনৈতিক ও কারিগরি সহায়তা, শিক্ষা, সংস্কৃতি, জ্বালানি, পর্যটন এবং মানবসম্পদ উন্নয়নসহ বিভিন্ন ক্ষেত্রে দ্বিপাক্ষিক সহযোগিতা জোরদার করেছে। অনুষ্ঠানে বিভিন্ন দেশের রাষ্ট্রদূত/ হাইকমিশনার, কূটনীতিক, মালয়েশিয়ার গণ্যমান্য ব্যক্তিবর্গ, জাতিসঙ্ঘ ও আন্তর্জাতিক সংস্থার প্রতিনিধিরা, বিপুলসংখ্যক ব্যবসায়ী ও চেম্বার নেতৃবৃন্দ, শিক্ষাবিদ, সাংবাদিক ও বাংলাদেশ কমিউনিটির নেতৃবৃন্দসহ সুশীল সমাজের সদস্যরা এবং হাইকমিশনের কর্মকর্তারা এবং তাদের পরিবারবর্গসহ প্রায় ৪০০ অতিথি উপস্থিত ছিলেন। অতিথিদের পাটের তৈরি দৃষ্টিনন্দন ব্যাগে বাংলাদেশের কৃষিপণ্য এবং প্রকাশনা উপহার দেয়া হয়।
 
",24.22635402773283,271.0
20051690,194,রাজনীতি,আলোচনার সাহস থাকা উচিত ইউক্রেনের: পোপ ফ্রান্সিস,"রাশিয়ার সঙ্গে যুদ্ধ বন্ধের জন্য ইউক্রেনের আলোচনার সাহস থাকা উচিত। ক্যাথলিক ধর্মালম্বীদের শীর্ষ ধর্মীয় নেতা পোপ ফ্রান্সিস এই কথা বলেছেন। গত মাসে রেকর্ড করা এক সাক্ষাৎকারে এমন মন্তব্য করেন তিনি।
সুইজার‍ল্যান্ডের সম্প্রচারমাধ্যম আরএসআই'র নেওয়া পোপ ফ্রান্সিসের এই সাক্ষাৎকারটি আগামী ২০ মার্চ প্রচার করা হবে। সাক্ষাৎকারটির খণ্ডাংশ শনিবার দেখার সুযোগ পেয়েছে ব্রিটিশ বার্তা সংস্থা রয়টার্স।
সাক্ষাৎকারে পোপ ফ্রান্সিসকে একটি চলমান বিতর্ক নিয়ে জিজ্ঞেস করা হয়েছিল। বিতর্কে এক পক্ষ বলছে রাশিয়ার সেনাবাহিনীর আক্রমণ যেহেতু প্রতিহত করতে পারছে না ইউক্রেন, তাই তাদের হাল ছেড়ে দেওয়া উচিত। অপরপক্ষ বলছে, এর ফলে শক্তিশালীদের কর্মকাণ্ডকে বৈধতা দেওয়া হবে। সাক্ষাৎকারগ্রহিতা প্রশ্নে ‘সাদা পতাকা’ পরিভাষা ব্যবহার করেছেন।
জবাবে ফ্রান্সিস বলেছেন, আমি মনে করি যারা পরিস্থিতি ও মানুষের কথা ভেবে সাদা পতাকা ও আলোচনার সাহস রাখে তারাই শক্তিশালী।
আন্তর্জাতিক পরাশক্তিগুলোর সহযোগিতায় এই আলোচনা অনুষ্ঠিত হওয়া উচিত বলে মন্তব্য করেছেন তিনি।
পোপ আরও বলেন,আলোচনা শব্দটি একটি সাহসী শব্দ। যখন আপনি দেখছেন হেরে যাচ্ছেন, সবকিছু ঠিকমতো এগোচ্ছে না, তখন আপনার আলোচনার জন্য সাহস থাকা উচিত।
তবে পোপ ফ্রান্সিসের এই 'সাদা পতাকা' শব্দের ব্যবহার নিয়ে তৈরি হয়েছে বিতর্ক। কেউ কেউ বলছেন, 'সাদা পতাকা' দিয়ে তিনি 'ইউক্রেন আত্মসমর্পণ' কে বুঝিয়েছেন। ধারণা করা হচ্ছে, এই প্রথম ইউক্রেন যুদ্ধ নিয়ে আলোচনায় পোপ ফ্রান্সিস সাদা পতাকা বা পরাজিত শব্দ ব্যবহার করেছেন। যদিও অতীতে তিনি আলোচনার প্রয়োজনীয়তার কথা তুলে ধরেছিলেন। 
তবে শনিবার রাতেই ভ্যাটিকানের মুখপাত্র মাত্তেও ব্রুনি অবিলম্বে স্পষ্ট করে বলেন, 'পোপ সাদা পতাকা মানে যুদ্ধবিরতি এবং সমঝোতা'কে বুঝিয়েছেন। আত্মসমর্পণ নয়'। 'আলোচনা কখনই আত্মসমর্পণ হতে পারে না' বলে মন্তব্য করেন তিনি।
আলোচনার বিষয়ে পোপ ফ্রান্সিস বলেছেন, কেউ হয়ত লজ্জাবোধ করতে পারে। কিন্তু কত মানুষ মরলে যুদ্ধের অবসান হবে? সময় মতো আলোচনা করা উচিত, মধ্যস্থতাকারী দেশ খুঁজে বের করা উচিত।
তিনি আরও বলেছেন, পরিস্থিতি আরও খারাপ হওয়া আগে আলোচনায় লজ্জা পাওয়ার কিছু নেই।
মধ্যস্থতা করতে প্রস্তুত কি-না জানতে চাইলে পোপ বলেছেন, 'আমি আছি'।",24.222331711170305,272.0
20044809,7,রাজনীতি,কুমিল্লায় সূচনা ময়মনসিংহে টিটু বিজয়ী,"গোলাগুলি, হুমকি-ধামকি, প্রতিপক্ষের এজেন্ট বের করে দেয়া ও ইলেক্ট্রনিক ভোটিং মেশিন (ইভিএম) জটিলতায় সম্পন্ন হয়েছে দুই সিটি করপোরেশনের নির্বাচন। জাতীয় নির্বাচনের পর অনুষ্ঠিত এ সিটি নির্বাচনও বর্জন করে বিএনপিসহ রাজপথের বিরোধীরা। নির্বাচনে প্রতীক বরাদ্দ না দিলেও দিন শেষে ক্ষমতাসীন আওয়ামী লীগের প্রার্থীরাই বিজয়ী হয়েছেন। কুমিল্লায় মহানগর আওয়ামী লীগের সাংগঠনিক সম্পাদক তাহসিন বাহার সূচনা বেসরকারিভাবে জয়ী হয়েছেন। অন্যদিকে ময়মনসিংহে বিজয়ী হয়েছেন বর্তমান মেয়র ইকরামুল হক টিটু। ময়মনসিংহে তেমন উত্তেজনা না থাকলেও কুমিল্লা সিটি করপোরেশনের নির্বাচন নিয়ে শুরু থেকেই শঙ্কা ছিল। এ সিটিতে মহানগর আওয়ামী লীগের সভাপতি ও কুমিল্লা সদর সদর আসনের সংসদ সদস্য আ ক ম বাহাউদ্দিন বাহারের মেয়ে তাহসীন বাহার সূচনা বাস প্রতীকে নির্বাচন করেন।
তার বিপরীতের লড়েছেন টেবিল ঘড়ি প্রতীকে সাবেক মেয়র ও বহিষ্কৃত বিএনপি নেতা মনিরুল হক সাক্কু, বিএনপির আরেক বহিষ্কৃত নেতা নিজাম উদ্দিন কায়সার (ঘোড়া) ও নগর আওয়ামী লীগের উপদেষ্টা নুর-উর রহমান মাহমুদ তানিম (হাতি)। ভোট গণনা শেষে সন্ধ্যায় কুমিল্লা জিলা স্কুল অডিটোরিয়ামে ফলাফল ঘোষণা করেন রিটার্নিং কর্মকর্তা ফরহাদ হোসেন। ঘোষিত ফলাফলে মেয়র পদে উপনির্বাচনে ১০৫টি কেন্দ্রের ফলাফলে তাহসীন বাহার সূচনা বাস প্রতীকে পেয়েছেন ৪৮ হাজার ৮৯০ ভোট। তার নিকটতম প্রতিদ্বন্দ্বী সাবেক মেয়র টেবিল ঘড়ি প্রতীকের মনিরুল হক সাক্কু পেয়েছেন ২৬ হাজার ৮৯৭ ভোট।বিজ্ঞাপনএছাড়াও ঘোড়া প্রতীকের নিজাম উদ্দীন কায়সার ১৩ হাজার ১৫৫ ভোট এবং হাতি প্রতীকের নূর উর রহমান মাহমুদ তানিম পেয়েছেন ৫ হাজার ১৭৩ ভোট। এর আগে সকালে ভোট গ্রহণের শুরুতে গোলযোগে উত্তেজনা ছড়ায়। কয়েকটি কেন্দ্র থেকে টেবিল ঘড়ি প্রতীক ও ঘোড়া প্রতীকের এজেন্টের ওপর হামলা ও কেন্দ্র থেকে বের করে দেয়ার অভিযোগ উঠে বাস প্রতীকের তাহসীন বাহার সূচনার কর্মীদের বিরুদ্ধে। যদিও তিনি এমন অভিযোগ অস্বীকার করেন। সকাল ১০টায় নগরীর ১৯ নম্বর ওয়ার্ডের মুন্সি এম আলী উচ্চ বিদ্যালয় কেন্দ্রের বাইরে ঘোড়া প্রতীকের সমর্থক এবং বাস প্রতীকের সমর্থকদের মধ্যে গোলাগুলি হয়। এ সময় সুমন নামের এক ছাত্রলীগ নেতা কোমর থেকে পিস্তল বের করে গুলি করলে তুহিন হোসেন এবং জহির আহমেদ নামের ঘোড়া প্রতীকের দুই সমর্থকের পায়ে গুলি লাগে। পরে পুলিশের স্ট্রাইকিং ফোর্স ঘটনাস্থলে এসে দুই পক্ষকে ছত্রভঙ্গ করে দেয়। গুলিবিদ্ধ দুইজনকে উদ্ধার করে চিকিৎসার জন্য কুমিল্লা মেডিকেল কলেজ হাসপাতালে নেয়া হয়। এ ঘটনায় নিজাম উদ্দিন কায়সার বাস প্রতীকের তাহসীন বাহার সূচনাকে দায়ী করেন। তিনি বলেন, আমার এজেন্টদের তারা কেন্দ্র থেকে বের করে দেয়ার চেষ্টা করে। প্রতিবাদ করলে বাস প্রতীকের সন্ত্রাসীরা আমার নেতাকর্মীদের ওপর গুলি চালায়। এ দিকে গোলাগুলির ঘটনায় আবু সুফিয়ান অন্তু (২৭) নামের এক ছাত্রদল নেতাকে আটক করেছে পুলিশ। দুপুরে নগরীর রাজাপাড়া এলাকায় অভিযান চালিয়ে তাকে আটক করা হয়।
এছাড়াও সকাল থেকে তাহসীন বাহার সূচনার কর্মী-সমর্থকরা ভোটারদের ভোট কেন্দ্রে আসতে ভয়-ভীতি দেখিয়েছেন বলে অভিযোগ করেছেন অন্য প্রার্থীরা। সাবেক মেয়র মনিরুল হক সাক্কু ভোটার ও এজেন্টদের বাধা দেয়ার অভিযোগ করেন। সকালে তিনি বলেন, নির্বাচনে আমি লাস্ট পর্যন্ত আছি। নির্বাচনের লাইগাতো থাকা না থাকার ব্যাপার না, সুষ্ঠু নির্বাচন হচ্ছে কি না সেটা দেখার ব্যাপার। আমার চাওয়া হইল, জনগণ কেন্দ্রে যাইব, ভোট দিব, যে ইচ্ছা পাস করব। কিন্তু পোলিং এজেন্ট ঢুকাইতে পারতেছি না, আর জনগণ ভোট দিতে যাবে কীভাবে? তিনি বলেন, নির্বাচন কমিশনের কাছে বারবার অভিযোগ দিয়েছি। কিন্তু কোনো কাজ হয়নি। হাতি প্রতীকের প্রার্থী নগর আওয়ামী লীগের উপদেষ্টা নূর-উর রহমান মাহমুদ তানিম অভিযোগ করেন, বাস প্রতীকের প্রার্থী সব জায়গায় ‘শক্তি প্রয়োগ’ করছে। তবে এসব অভিযোগ অস্বীকার করেছেন মহানগর আওয়ামী লীগের সাংগঠনিক সম্পাদক তাহসীন বাহার সূচনা। তিনি বলেন, প্রতিপক্ষের অভিযোগ ভিত্তিহীন। আমি সকাল থেকে খোঁজ নিয়েছি। সব কেন্দ্রে সুষ্ঠু ও শান্তিপূর্ণ ভাবে ভোট হচ্ছে।
এদিকে ময়সনসিংহে শনিবার সকাল ৮টা থেকে ইলেকট্রনিক ভোটিং মেশিনের (ইভিএম) মাধ্যমে ভোটগ্রহণ শুরু হয়ে বিকাল ৪টায় শান্তিপূর্ণভাবে শেষ হয়। এদিকে রাত সাড়ে ৮টা পর্যন্ত ১২৮টি কেন্দ্রের মধ্যে ৫৪ কেন্দ্রের ফলাফল জানা গেছে। এসব কেন্দ্রে ইকরামুল হক টিটু (টেবিল ঘড়ি) পেয়েছেন ৫৫ হাজার ৩৪২ ও তার নিকটতম প্রতিদ্বন্দ্বী সাদেকুল হক খান মিল্কি (হাতি) ১২ হাজার ৮০৪ ভোট পেয়েছেন। ময়মনসিংহ সিটিতে ১২৮টি ভোটকেন্দ্রের ৯৯০টি ভোটকক্ষে ৩ লাখ ৩৬ হাজার ৪৯৬ জন ভোটার তাদের ভোটাধিকার প্রয়োগ করার সুযোগ পেয়েছেন। তাদের মধ্যে পুরুষ ভোটার রয়েছেন ১ লাখ ৬৩ হাজার ৮৭২ জন। নারী ভোটার ১ লাখ ৭২ হাজার ৬১৫ জন এবং তৃতীয় লিঙ্গের ভোটার নয়জন।
এবার এই সিটিতে মেয়র পদে পাঁচজন, ৩৩টি সাধারণ ওয়ার্ড কাউন্সিলর পদে ১৪৯ জন এবং ১১টি সংরক্ষিত ওয়ার্ড কাউন্সিলর পদে ৬৯ জন প্রার্থী প্রতিদ্বন্দ্বিতা করেন।
কিছু অপ্রীতিকর ঘটনা ঘটলেও শান্তিপূর্ণভাবে ভোটগ্রহণ হয়েছে: সিইসিএদিকে ভোটগ্রহণ শেষে রাজধানীর আগারগাঁওয়ের নির্বাচন ভবনে প্রধান নির্বাচন কমিশনার কাজী হাবিবুল আউয়াল বলেছেন, ময়মনসিংহ ও কুমিল্লা সিটিসহ স্থানীয় সরকারের ২৩১টি নির্বাচনে ভোট হয়েছে। অধিকাংশই ছিল উপ-নির্বাচন। ময়মনসিংহে পূর্ণাঙ্গ এবং কুমিল্লা সিটিতে মেয়র পদে উপ-নির্বাচন। সকাল ৮টায় নির্বাচন শুরু হয়েছে এবং শান্তিপূর্ণভাবে ভোটগ্রহণ শেষ হয়েছে। কিছু কিছু জায়গায় অপ্রীতিকর ঘটনা ঘটেছে।
বলেন, কুমিল্লায় দু-একটি ঘটনা ঘটেছে। আমরা নির্বাচনটা ম্যানেজ করার জন্য নির্বাচন কমিশনারদের দায়িত্ব বণ্টন করে দিয়েছি। আমাদের দৃষ্টিতে নির্বাচন অবাধ, নিরপেক্ষ ও শান্তিপূর্ণ হয়েছে। কোনো অভিযোগ আমরা এখনো পাইনি যে প্রভাব খাটানো হয়েছে, হস্তক্ষেপ করা হয়েছে। কেন্দ্রের বাইরে গোলাগুলি হয়েছে। তবে কেন্দ্রের ভেতরে ভোট প্রভাবিত হয়নি।",24.21598085128273,273.0
20181117,392,অর্থনীতি,"

বায়ুদূষণে সবার শীর্ষে ঢাকা, মান ‘খুবই অস্বাস্থ্যকর’
","ঢাকার বাতাসের মান আজ ‘খুব অস্বাস্থ্যকর’ হিসেবে চিহ্নিত হয়েছে। রোববার সকাল ৯টা ১৮ মিনিটে ২২৩ এয়ার কোয়ালিটি ইনডেক্স (একিউআই) স্কোর নিয়ে বিশ্বের দূষিত বাতাসের শহরের তালিকায় শীর্ষে রয়েছে শহরটি।
ভারতের দিল্লি ও কলকাতা এবং পাকিস্তানের লাহোর যথাক্রমে ২০৪, ১৯০ ও ১৮৯ একিউআই স্কোর নিয়ে তালিকার দ্বিতীয়, তৃতীয় ও চতুর্থ স্থান দখল করেছে।
১০১ থেকে ১৫০ এর মধ্যে হলে বাতাসের মান ‘সংবেদনশীল গোষ্ঠীর জন্য অস্বাস্থ্যকর’, ১৫০ থেকে ২০০-এর মধ্যে একিউআই স্কোরকে ‘অস্বাস্থ্যকর’ বলে মনে করা হয়।
২০১ থেকে ৩০০ এর মধ্যে ‘খুব অস্বাস্থ্যকর’ বলা হয়, ৩০০ থেকে ৪০০ একিউআই স্কোরকে ‘ঝুঁকিপূর্ণ’ হিসেবে বিবেচনা করা হয়। যা বাসিন্দাদের জন্য গুরুতর ‘স্বাস্থ্যঝুঁকি’ তৈরি করে।
বাংলাদেশে একিউআই নির্ধারণ করা হয় দূষণের পাঁচটি বৈশিষ্ট্যের ওপর ভিত্তি করে। সেগুলো হলো বস্তুকণা (পিএম১০ ও পিএম২.৫), এনও২, সিও, এসও২ ও ওজোন (ও৩)।
দীর্ঘদিন ধরে বায়ু দূষণে ভুগছে ঢাকা। এর বাতাসের গুণমান সাধারণত ‘শীতকালে’ অস্বাস্থ্যকর হয়ে যায় এবং ‘বর্ষাকালে’ কিছুটা উন্নত হয়।
২০১৯ সালের মার্চ মাসে পরিবেশ অধিদফতর ও বিশ্বব্যাংকের একটি প্রতিবেদনে উল্লেখ করা হয়েছে, ঢাকার বায়ু দূষণের তিনটি প্রধান উৎস হলো ইটভাটা, যানবাহনের ধোঁয়া ও নির্মাণ সাইটের ধুলো।
সূত্র : ইউএনবি
",24.155271190431243,274.0
20181286,418,অর্থনীতি,"

অপরাধী চক্রের সহিসংতায় অবরুদ্ধ হাইতির রাজধানী
","হাইতির রাজধানী পোর্ট-অ-প্রিন্সের বাসিন্দারা অপরাধী চক্রের সবর্শেষ সহিসংতার জেরে তীব্র নিরাপত্তা হুমকিতে রয়েছে।
এদিকে সশস্ত্র হামলাকরীরা প্রেসিডেন্ট প্রাসাদ ও পুলিশ সদরদপ্তরকে লক্ষ্যবস্তু করার পর জাতিসঙ্ঘ গ্রুপ পোর্ট-অ-প্রিন্সের পরিস্থিতি নিয়ে সতর্ক করে বলেছে, এটি এক অবরুদ্ধ নগরী।
ইতোমধ্যে সশস্ত্র গ্রুপগুলো দেশের বিভিন্ন অংশের সাথে সংযোগকারী সড়ক এবং রাজধানীর অধিকাংশ এলাকা নিজেদের নিয়ন্ত্রণে নিয়েছে। পশ্চিম গোলার্ধের সবচেয়ে দরিদ্র দেশ হাইতির প্রধানমন্ত্রী এরিয়েল হেনরিকে তারা উৎখাত করতে চাচ্ছে। এ লক্ষ্যে তারা সাম্প্রতিক সপ্তাহগুলোতে ব্যাপক বিপর্যয় সৃষ্টি করে চলেছে।
এ কারণে শনিবার কিছু বাসিন্দা নিরাপদ আশ্রয়ের জন্যে সরকারি ভবনগুলোর দিকে ছুটে যায় এবং একটি ভবনের ফটক ভেঙে ভেতরে ঢুকতেও সফল হয়।
শহরের এ অস্থিতিশীল পরিস্থিতির কারণে তিন লাখ ৬২ হাজার হাইতিয়ান আভ্যন্তীরণভাবে বাস্তুচ্যুত হয়েছে। ইন্টারন্যাশনাল অর্গানাইজেশন ফর মাইগ্রেশান (আইওএম) এক বিবৃতিতে এ কথা বলেছে।
আইওএমের প্রধান ফিলিপ ব্রেনচাট বলেছেন, হাইতিয়ানরা স্বাভাবিক জীবনযাপন করতে পারছে না। তারা অবরুদ্ধ, তাদের যাওয়ার কোনো জায়গা নেই। প্রতিদিন প্রতিমুহূর্তে পরিস্থিতি খারাপ হচ্ছে। তারা আশঙ্কা ও ভয় নিয়ে বাস করছে।সূত্র : এএফপি
",24.123510773764576,275.0
20051701,205,রাজনীতি,"কেমন হবে নওয়াজের মন্ত্রিসভা, আজকের মধ্যেই চূড়ান্ত","আগামী ২৪ ঘণ্টার মধ্যে মন্ত্রিসভা চূড়ান্ত করতে পারেন পাকিস্তানের নবনির্বাচিত প্রধানমন্ত্রী শাহবাজ শরিফ। শনিবার ইসলামাবাদে সাংবাদিকদের দেওয়া এক সাক্ষাৎকারে এই তথ্য দিয়েছেন পাকিস্তান মুসলিম লীগ-নওয়াজ (পিএমএল-এন) নেতা আতাউল্লাহ তারার।
সাক্ষাৎকারে তিনি বলেন, মন্ত্রিসভা গঠনের ক্ষেত্রে মুত্তাহিদা কওমি মুভমেন্ট-পাকিস্তানের (এমকিউএম-পি) সঙ্গেও সব বিষয় মীমাংসা হয়েছে।
একটি সূত্রের বরাত দিয়ে জিইও নিউজ জানিয়েছে, পিএমএল-এন দলের প্রতিষ্ঠাতা নওয়াজ শরিফও প্রধানমন্ত্রীকে দ্রুততম সময়ে ফেডারেল মন্ত্রিসভা চূড়ান্ত করতে এবং দলের ইশতেহার বাস্তবায়ন শুরু করার নির্দেশ দিয়েছেন।
নওয়াজ শরিফের নেতৃত্বে ক্ষমতাসীন দলের গুরুত্বপূর্ণ বৈঠকে এ নির্দেশনা দেওয়া হয়। বৈঠকে প্রধানমন্ত্রী শাহবাজসহ পিএমএল-এন দলের জ্যেষ্ঠ নেতারা উপস্থিত ছিলেন।
বৈঠকটিতে পাকিস্তানের বর্তমান রাজনৈতিক ও অর্থনৈতিক পরিস্থিতি, জাতীয় ও আন্তর্জাতিক ইস্যুসহ অন্যান্য বিষয় নিয়েও আলোচনা হয়েছে।
আসন্ন ফেডারেল মন্ত্রিসভায় পিপিপি সদস্যদের অন্তর্ভুক্ত করার বিষয়েও আলোচনা হয়েছে বলে সূত্র জানিয়েছে।
সূত্র আরও জানায়, প্রতিরক্ষা ও পররাষ্ট্র মন্ত্রণালয়ের দায়িত্ব যথাক্রমে পিএমএল-এনের দুই গুরুত্বপূর্ণ নেতা খাজা আসিফ ও ইসহাক দারকে দেওয়া হবে। আর অর্থ মন্ত্রণালয়ের দায়িত্ব হস্তান্তর করা হবে পাকিস্তানের প্রখ্যাত ব্যাংকার মুহাম্মদ আওরঙ্গজেবের কাছে।
পিএমএল-এনের মহাসচিব আহসান ইকবালকে পরিকল্পনা ও উন্নয়ন মন্ত্রণালয়ের পাশাপাশি বেসরকারীকরণ মন্ত্রণালয়ের দায়িত্ব দেওয়া হবেও উল্লেখ করেছে সূত্র।
অন্যদিকে পিএমএল-এন নেতা আতাউল্লাহ তারারকে দেওয়া হবে তথ্য ও সম্প্রচার মন্ত্রণালয়ের দায়িত্ব। আরেক পিএমএল নেতা সাবেক স্বরাষ্ট্রমন্ত্রী রানা সানাউল্লাহবে প্রধানমন্ত্রীর অভ্যন্তরীণবিষয়ক বিশেষ সহকারীর দায়িত্ব দেওয়া হবে। ",24.08772804053539,276.0
20044813,11,রাজনীতি,আমতলী পৌরসভার মেয়র হলেন মতিয়ার,"বরগুনার আমতলী পৌরসভা নির্বাচনে উপজেলা আওয়ামী লীগের সভাপতি মো. মতিয়ার রহমান বেসরকারিভাবে তৃতীয়বারের মতো মেয়র নির্বাচিত হয়েছেন
বরগুনার আমতলী পৌরসভা নির্বাচনে উপজেলা আওয়ামী লীগের সভাপতি মো. মতিয়ার রহমান বেসরকারিভাবে তৃতীয়বারের মতো মেয়র নির্বাচিত হয়েছেন। শনিবার সকাল ৮টা থেকে বিকেল ৪টা পর্যন্ত ইভিএমে ভোট গ্রহণ শেষে তিনি নির্বাচিত হন। নির্বাচনে ৯ জন মেয়র প্রার্থী প্রতিদ্বনদ্বিতা করেন। মতিয়ার রহমান মোবাইল প্রতিক নিয়ে ৬ হাজার ৫৩৯ ভোট পান। তার নিকটতম প্রতিদ্বন্দ্বী প্রার্থী সাবেক মেয়র উপজেলা আওয়ামী লীগের সহ-সভাপতি মো. নাজমুল আহসান খান ৫ হাজার ৭৬৬ ভোট পেয়েছেন। পৌরসভায় মোট ভোটার ১৫ হাজার ৮৩৯ জন। এর মধ্যে ১২ হাজার ৩৫ জন ভোটার তাদের ভোটাধিকার প্রয়োগ করেছেন। জেলা নির্বাচন অফিসার ও রিটার্নিং কর্মকর্তা আব্দুল হাই আল হাদি জানান, মতিয়ার রহমানকে বেসরকারিভাবে মেয়র নির্বাচিত ঘোষণা করা হয়েছে।",24.042499636778114,277.0
20180464,316,অর্থনীতি,"

৮ নারী কর্মীকে সংবর্ধনা  ন্যাশনাল লাইফের 
","আন্তর্জাতিক নারী দিবসে তৃণমূল পর্যায়ের আট নারী কর্মীকে সংবর্ধনা প্রদান করেছে দেশের শীর্ষতম জীবনবীমা প্রতিষ্ঠান ন্যাশনাল লাইফ ইনস্যুরেন্স কোম্পানি। কোম্পানির প্রধান কার্যালয়ে আয়োজিত নারী দিবসের আলোচনা সভায় নরসিংদী এলাকার তৃণমূল পর্যায়ের সফল আট নারী কর্মীকে এ সংবর্ধনা দেয়া হয়। কোম্পানির মুখ্য নির্বাহী কর্মকর্তা মো: কাজিম উদ্দিন সংবর্ধিত নারী কর্মীদের গোল্ড মেডেল পরিয়ে দেন। অনুষ্ঠানে ভারতের প্রখ্যাত ট্রেইনার চন্দ্রানী সরকার, কোম্পানির অরিরিক্ত ব্যবস্থাপনা পরিচালক মো: খসরু চৌধুরী, সহকারী ব্যবস্থাপনা পরিচালক খোরশেদ আলম পাটোয়ারী, এসইভিপি মো: এনামুল হক, তাকাফুল কেন্দ্রীয় সমন্বয়কারী জি এম হেলাল উদ্দিন, নরসিংদীর এরিয়া প্রধান ওমর ফারুক বক্তব্য রাখেন। বিজ্ঞপ্তি।
",24.031254325351878,278.0
20173737,272,রাজনীতি,"

দ্বিতীয়বার ময়মনসিংহের মেয়র হলেন টিটু
","ময়মনসিংহ সিটি করপোরেশন (মসিক) নির্বাচনে ঘড়ি প্রতীকের মেয়র পদপ্রার্থী ও সদ্য সাবেক মেয়র ইকরামুল হক টিটু বিপুল ভোটের ব্যবধানে আবারো নির্বাচিত হয়েছেন। নগরীর ৩৩টির ওয়ার্ডে ১২৮টি কেন্দ্রের ঘোষিত ফল অনুযায়ী টেবিল ঘড়ি প্রতীকে তিনি ১ লাখ ৩৯ হাজার ৬০৪ ভোট পেয়ে বেসরকারিভাবে নির্বাচিত হয়েছেন । তার নিকটতম প্রতিদ্বন্দ্বী হাতি প্রতীকের মেয়র পদপ্রার্থী মহানগর আওয়ামী লীগের উপদেষ্টা সাদেকুল হক খান মিল্কী টজু পেয়েছেন ৩৫ হাজার ৭৬৩ ভোট। এতে টানা দ্বিতীয়বারের মতো জয়ের মুকুট পরলেন টিটু। 
শনিবার (৯ মার্চ) রাত পৌনে ১১টার দিকে নগরীর টাউন হলের অ্যাডভোকেট তারেক স্মৃতি মিলনায়তনে রিটার্নিং কর্মকর্তা মোহাম্মদ বেলায়েত হোসেন চৌধুরী বেসরকারিভাবে তাকে নির্বাচিত ঘোষণা করেন। 
অপর তিনজন প্রার্থীর মধ্যে ঘোড়া প্রতীকের এহতেসামুল আলম ১০ হাজার ৭৭৩ ভোট, জাতীয় পার্টির লাঙ্গল প্রতীক নিয়ে শহিদুল ইসলাম পেয়েছেন ৩২১ ভোট এবং হরিণ প্রতীকের প্রার্থী রেজাউল হক পেয়েছেন ১ হাজার ৪৮৭ ভোট ভোট।
এর আগে, সকাল ৮টা থেকে ইলেকট্রনিক ভোটিং মেশিনের (ইভিএম) মাধ্যমে ভোট গ্রহণ শুরু হয়। বিরতিহীনভঅবে চলে বিকেল ৪টা পর্যন্ত। সকাল থেকে অধিকাংশ ভোটকেন্দ্রে নারী ভোটার উপস্থিতি ছিল চোখে পড়ার মতো। এ সময় নারী ভোটারদের দীর্ঘ লাইন দেখা গেছে। সকাল ৯টায় ইকরামুল হক টিটু নগরীর প্রিমিয়ার আইডিয়াল হাইস্কুল কেন্দ্রে ভোট প্রদান করেন। উপস্থিত সাংবাদিকদের সাথে আলাপকালে তিনি জয়ের ব্যাপারে শতভাগ আশাবাদী বলে জানান।
এডওয়ার্ড ইনস্টিটিউশন ভোটকেন্দ্রে হাতি প্রতীকের মেয়র পদপ্রার্থী মহানগর আওয়ামী লীগের উপদেষ্টা সাদেকুল হক খান টজু ভোট প্রদান করেন। জেলা আওয়ামী লীগের সভাপতি মেয়র পদপ্রার্থী এহতেসামুল আলম নগরীর মুসলিম গার্লস স্কুল অ্যান্ড কলেজ কেন্দ্রে ভোট প্রদান করেন।
ইভিএম পদ্ধতিতে ভোট প্রদানে কিছুটা ধীরগতি হয়েছে। ভোটগ্রহণ কালে বয়স্ক নারীদের আঙ্গুলের ছাপ না মেলায় অনেকেই ভোট প্রদানের সময় বিড়ম্বণার শিকার হন। অনেকেই সাবান দিয়ে ভেজলিন দিয়ে হাত ধুয়ে ভোট দেন। অনেকেই এনআইডি কার্ড এনে ভোট প্রদান করেন।
কালীবাড়ি গুদারাঘাট এলাকার বাসিন্দা মনোয়ারা খাতুন বলেন, ‘পেঁয়াজ কাইট্টা আঙ্গুলের দাগ মুইচ্ছ্যা গেছে। ভোট দিতে আইস্যা আঙ্গুলের ছাপ মিলতাছে না।’ পরে তিনি এনআইডি কার্ড নিয়ে এসে ভোট দিবেন বলে জানান।
ময়মনসিংহ-৪ সদর আসনের জাতীয় সংসদ সদস্য মোহিত উর রহমান শান্ত ময়মনসিংহে অবস্থান করলেও ভোট দেননি।
ময়মনসিংহের অতিরিক্ত আঞ্চলিক নির্বাচন অফিসার ও সহকারী রিটার্নিং অফিসার শেখ মুহাম্মদ হাবিবুর রহমান ময়মনসিংহ সিটি করপোরেশন নির্বাচনে দুপুর দু’টো পর্যন্ত ৩০ শতাংশ ভোট এবং বিকেল সাড়ে ৩টা পর্যন্ত ৫০ শতাংশ ভোট পড়েছে বলে জানিয়েছেন।
রিটার্নিং কর্মকর্তা ও ময়মনসিংহ আঞ্চলিক নির্বাচন কর্মকর্তা মোহাম্মদ বেলায়েত হোসেন চৌধুরী জানান, ইভিএমে বেশ কিছু ভোট কেন্দ্রে সমস্যা হলেও পড়ে সব চালু করা সম্ভব হয়েছে। নগরীর খাগডহর সরকারি প্রাথমিক বিদ্যালয় কেন্দ্রে ৮০ শতাংশ মানুষের আঙ্গুলের ছাপ সঠিক আছে বলে দেখেছেন। তিনি ভোটারদেরকে সাবান দিয়ে ভালো করে হাত ধুয়ে আসার পরামর্শ দেন।
আঞ্চলিক নির্বাচন কর্মকর্তার কার্যালয় সূত্র জানায়, নগরীর ১২৮টি ভোটকেন্দ্রের ৯৯০টি ভোটকক্ষে ৩ লাখ ৩৬ হাজার ৪৯৬ জন ভোটার তাদের ভোটাধিকার প্রয়োগ করার সুযোগ পান। এদের মধ্যে পুরুষ ১ লাখ ৬৩ হাজার ৮৭২ জন, মহিলা ১ লাখ ৭২ হাজার ৬১৫ জন এবং নয়জন হিজড়া ভোটার ছিলেন।
মেয়র পদে পাঁচজন, ৩৩টি সাধারণ ওয়ার্ড কাউন্সিলর পদে ১৪৯ জন এবং ১১টি সংরক্ষিত ওয়ার্ড কাউন্সিলর পদে ৬৯ জন প্রার্থী প্রতিদ্বন্দ্বিতা করেন।
",23.98609259690606,279.0
20046606,23,রাজনীতি,ইসলামী আন্দোলন সিলেট মহানগরের বৈঠক,"ইসলামী আন্দোলন বাংলাদেশ সিলেট মহানগর শাখার মাসিক নিয়মিত বৈঠক বন্দরবাজারস্থ আইএবি মিলনায়তনে অনুষ্ঠিত হয়
ইসলামী আন্দোলন বাংলাদেশ সিলেট মহানগর শাখার মাসিক নিয়মিত বৈঠক বন্দরবাজারস্থ আইএবি মিলনায়তনে অনুষ্ঠিত হয়। সিলেট মহানগর সভাপতি মুফতি সাইদ আহমেদের সভাপতিত্বে ও সেক্রেটারি হাফেজ মাওলানা মাহমুদুল হাসানের সঞ্চালনায় অনুষ্ঠিত বৈঠকে কেন্দ্রীয় নির্দেশনা বাস্তবায়নসহ বিভিন্ন বিষয়ে সিদ্ধান্ত গৃহীত হয়। বৈঠকে উপস্থিত ছিলেন ইসলামী আন্দোলন বাংলাদেশ সিলেট মহানগর সহ-সভাপতি ডা. রিয়াজুল ইসলাম, আলহাজ হাফেজ মাওলানা আসআদ উদ্দীন, মাওলানা আব্বাস উদ্দিন, এসিস্ট্যান্ট সেক্রেটারি প্রভাষক বুরহান উদ্দিন, সাংগঠনিক সম্পাদক হাফেজ মাওলানা মতিউর রহমান খান, প্রচার ও দাওয়াহ সম্পাদক রফিকুল ইসলাম রনি, অর্থ ও প্রকাশনা সম্পাদক মাওলানা মুহিবুর রাহমান রনি, আইন ও মানবাধিকার বিষয়ক সম্পাদক মোহা. আব্দুল মালিক, মুক্তিযুদ্ধ বিষয়ক সম্পাদক মোহা. মাঈন উদ্দীন, মহিলা ও পরিবার কল্যাণ সম্পাদক রফিকুল ইসলাম, ত্রাণ ও সমাজকল্যাণ সম্পাদক মো. নুরুজ্জামান, সহ-প্রচার ও দাওয়াহ সম্পাদক হাফেজ ওলিউর রহমান সাদিক, সহ-দপ্তর সম্পাদক মো. জাকির হুসাইন, মোহা. আরিফুর রহমান, মুহা. আলামিন হামজা। বৈঠকে পবিত্র রমজান মাসের পবিত্রতা রক্ষার দাবিতে আজ বাদ আসর বন্দরবাজার কেন্দ্রীয় জামে মসজিদ থেকে স্বাগত মিছিল সফল করতে নগরবাসীর প্রতি আহ্বান জানানো হয়।",23.968482225014768,280.0
20046828,135,রাজনীতি,কিশোরগঞ্জে জনতার মুখোমুখি মেয়র পারভেজ,"রাস্তাঘাট-ড্রেনেজ সমস্যার মতো নানা সমস্যায় নিজ এলাকার ভুক্তভোগীদের তাৎক্ষণিক সমাধানসহ ভবিষ্যৎ পরিকল্পনা বাস্তবায়নের অঙ্গীকার করলেন কিশোরগঞ্জ পৌরসভার মেয়র মাহমুদ পারভেজ
রাস্তাঘাট-ড্রেনেজ সমস্যার মতো নানা সমস্যায় নিজ এলাকার ভুক্তভোগীদের তাৎক্ষণিক সমাধানসহ ভবিষ্যৎ পরিকল্পনা বাস্তবায়নের অঙ্গীকার করলেন কিশোরগঞ্জ পৌরসভার মেয়র মাহমুদ পারভেজ। এ ছাড়া নিরাপদ, স্বাস্থ্যসম্মত, পরিষ্কার ও সবুজ পৌরসভা গড়ে তুলতে নাগরিক সেবা, পানি সরবরাহ ও বর্জ্য ব্যবস্থাপনার ক্ষেত্রে মেয়র যেসব উদ্যোগ নিয়েছেন তা বাস্তবায়ন করার কথাও বলেন তিনি। মেয়র হিসেবে নির্বাচিত হয়ে নিজ এলাকার উন্নয়নে যেসব অঙ্গীকার করেছিলেন তার কতোটা বাস্তবায়ন হয়েছে, ভবিষ্যৎ পরিকল্পনায় নতুন আর কী করবেন তা তুলে ধরতে বর্তমান মেয়াদে নির্বাচিত হওয়ার ৩ বছর পর জনতার মুখোমুখি হন কিশোরগঞ্জ পৌরসভার টানা দুইবারের মেয়র মাহমুদ পারভেজ। গতকাল সকালে পৌরসভা প্রাঙ্গণে পৌর পরিষদ এ জনতার মুখোমুখি অনুষ্ঠানের আয়োজন করে। বেলা ১১টায় শুরু হওয়া জনতার মুখোমুখি অনুষ্ঠান শেষ হয় বেলা দেড়টায়। এ সময় পৌর এলাকার নানা শ্রেণি-পেশার নাগরিকেরা মেয়রকে প্রশ্ন করেন এবং নানা সমস্যার কথা তুলে ধরেন। মেয়র পারভেজ নাগরিকদের প্রশ্নের উত্তর দেন এবং এসব সমস্যা সমাধানের আশ্বাস দেন। রাস্তাঘাট-ড্রেনেজ সমস্যার উন্নয়নে কারিগরি এবং গুণগত দিয়ে মানসম্মত কাজ নিশ্চিত করার জন্য পৌর পরিষদ আন্তরিকভাবে প্রচেষ্টা চালিয়ে যাচ্ছে উল্লেখ করে মেয়র মাহমুদ পারভেজ বলেন, আমি কিংবা আমার পরিষদ আমরা কোনো টিকাদারের কাছ থেকে এক টাকা নেইনি। যখনি কোনো এলাকায় নতুন কোনো কাজ শুরু করেছি, আমি সেখানকার নাগরিকদের নিয়ে বসে বলেছি, আপনাদের কাজ আপনারা বুঝে নেন। কোনো জায়গায় কাজ খারাপ হচ্ছে জানালে আমি ব্যবস্থা নেবো।বিজ্ঞাপনমেয়র পারভেজ তার সময়ে হওয়া উন্নয়ন কার্যক্রমের চিত্র তুলে ধরে জানান, পৌরসভায় নতুন ৪৪.১৪ কিলোমিটার নতুন রাস্তা, ২৬/১১ কিলোমিটার নতুন ড্রেন ও ৬তলা ফাউন্ডেশনের আধুনিক পৌর সুপার মার্কেট নির্মাণ করা হয়েছে। পানি সরবরাহ ব্যবস্থায় ৩টি পাম্প হাউজ ও ১১ কিলোমিটার পাইপলাইন যুক্ত হয়েছে। বর্জ্য অপসারণের জন্য ৯ কোটি টাকা ব্যয়ে ৩.৫৮ একর জায়গা অধিগ্রহণ করা হয়েছে। এ ছাড়া আবর্জনাকে সম্পদে পরিণত করতে প্রায় ১০ কোটি টাকা খরচে স্যানিটারি ল্যান্ডফিল ও পয়ঃবর্জ্য ব্যবস্থাপনা প্ল্যান্ট নির্মাণ করা হয়েছে। জনতার মুখোমুখি অনুষ্ঠানে অন্যদের মধ্যে প্যানেল মেয়র আব্দুল গণি মিয়া, পৌর কাউন্সিলর ইসমাঈল হোসেন ইদু, মো. সুলতান মিয়া, আশরাফুল আলম শামীম, আফতাব উদ্দিন মিলন ও মতিউর রহমান, সংরক্ষিত কাউন্সিলর হাসিনা হায়দার চামেলী ও মুনতাহা আক্তার শাওন, পৌরসভার নির্বাহী প্রকৌশলী মো. রফিকুল ইসলাম এবং পৌরসভার কর্মকর্তা-কর্মচারীগণ উপস্থিত ছিলেন।",23.953793707731855,281.0
20180473,317,অর্থনীতি,"

লঙ্কাবাংলা ফাইন্যান্সের আন্তর্জাতিক নারী দিবস উদযাপন
","লঙ্কাবাংলা ফাইন্যান্স পিএলসি ৭ মার্চ হেড অফিস এবং সকল শাখায় ‘আন্তর্জাতিক নারী দিবস ২০২৪’ উদযাপন করে। এবারের নারী দিবসের প্রতিপাদ্য বিষয় ‘নারীর সমঅধিকার, সমসুযোগ এগিয়ে নিতে হোক বিনিয়োগ’কে মাথায় রেখে নারীর অধিকার সুনিশ্চিত করতে বৈষম্যমুক্ত বিশ্ব গঠনে নারীর সমঅধিকার ও সমসুযোগ নিশ্চিতকরণের মাধ্যমে দেশ ও বিশ্বের প্রযুক্তিগত আর্থ-সামাজিক উন্নয়নের পথে এগিয়ে নিয়ে যাওয়া ছিল আলোচনার প্রতিপাদ্য বিষয়। লঙ্কাবাংলা ফাইন্যান্স পিএলসি’র ব্যবস্থাপনা পরিচালক ও প্রধান নির্বাহী কর্মকর্তা জনাব খাজা শাহরিয়ার সিলেট শাখায় প্রতিষ্ঠানটির নারীকর্মীদের সাথে মতবিনিময় করেন। বিজ্ঞপ্তি।
 
",23.928121165386713,282.0
20046686,103,অর্থনীতি,বিজিএমইএ নির্বাচনে ভোট পড়েছে ৮৯.১৮ শতাংশ,"দেশের পোশাক রপ্তানিকারকদের সংগঠন বিজিএমইএ’র ২০২৪-২০২৬ মেয়াদের পরিচালনা পর্ষদের নির্বাচনে ভোট পড়েছে ৮৯.১৮ শতাংশ
দেশের পোশাক রপ্তানিকারকদের সংগঠন বিজিএমইএ’র ২০২৪-২০২৬ মেয়াদের পরিচালনা পর্ষদের নির্বাচনে ভোট পড়েছে ৮৯.১৮ শতাংশ। শনিবার সকাল ১০টা থেকে বিকাল ৫টা পর্যন্ত রাজধানীর উত্তরায় বিজিএমইএ কমপ্লেক্সে বিরতিহীনভাবে ভোটগ্রহণ চলে।ভোটগ্রহণ শেষে নির্বাচন পরিচালনা বোর্ডের চেয়ারম্যান জাহাঙ্গীর আলামিন বলেন, এবারের বিজিএমইএ নির্বাচন সুষ্ঠু হয়েছে। ছোটখাট দুই-একটি অভিযোগ ছাড়া প্রার্থীদের তেমন বড় কোনো অভিযোগ ছিল না। তিনি জানান, নির্বাচনে মোট ২ হাজার ৪৯৬ জন ভোটারের মধ্যে ভোট দিয়েছেন ২ হাজার ২২৬ জন, যা শতকরা হিসাবে ৮৯.১২। এর মধ্যে ঢাকায় ২ হাজার ৩২ ভোটারের মধ্যে ভোট দিয়েছেন ১ হাজার ৮৩৯ জন, মানে ৯০.৫০ শতাংশ। আর চট্টগ্রামে ৪৬৪ ভোটের মধ্যে ৩৮৭ জন ভোট দিয়েছেন। সেখানে ভোট দেয়ার হার ৮৩.৪০ শতাংশ। দ্বিবার্ষিক এই নির্বাচনে ঢাকা ও চট্টগ্রামের মোট ৩৫টি পরিচালক পদের বিপরীতে লড়েছেন ৭০ প্রার্থী। এর মধ্যে ঢাকা থেকে নির্বাচিত হবেন ২৬ জন এবং চট্টগ্রাম অঞ্চল থেকে নির্বাচিত হবেন ৯ জন। নির্বাচনে ‘ফোরাম’ ও ‘সম্মিলিত পরিষদ’ নামে দুটি প্যানেল প্রতিদ্বন্দ্বিতা করেছে।বিজ্ঞাপনসম্মিলিত পরিষদের নেতৃত্ব দিচ্ছেন সেহা ডিজাইন লিমিটেডের চেয়ারম্যান এবং বিজিএমইএ’র বতর্মান সিনিয়র সহ-সভাপতি এসএম মান্নান কচি। আর ফোরামের নেতৃত্ব দিচ্ছেন সুরমা গার্মেন্টসের পরিচালক ফয়সাল সামাদ। তিনি বর্তমান কমিটির পরিচালক। একবার সহ-সভাপতির দায়িত্ব পালনও করেছেন। ভোটের মাধ্যমে পরিচালক নির্বাচিত হওয়ার পর তাদের মধ্য থেকে সংগঠনের সভাপতি, প্রথম সহ-সভাপতি, সিনিয়র সহ-সভাপতি এবং দুজন সহ-সভাপতির নির্বাচনে মনোনয়নপত্র জমা নেয়া হবে। তাদের মনোনয়ন বাছাই শেষে ১৯শে মার্চ চূড়ান্ত প্রার্থী তালিকা প্রকাশ করবে কমিশন।নেতা নির্বাচন নিয়ে আপত্তি থাকলে আপিলের সুযোগও আছে। সেক্ষেত্রে আপিল নিষ্পত্তির পর ২৮শে মার্চ চূড়ান্ত ফলাফল ঘোষণা করা হবে, যারা ২০২৪-২৬ মেয়াদের জন্য দায়িত্ব নেবেন।",23.914497085613192,283.0
20044816,14,রাজনীতি,গাজীপুরে বিএনপি’র লিফলেট বিতরণে বাধা,"বিদ্যুৎ, তেল, গ্যাস ও নিত্যপ্রয়োজনীয় দ্রব্যাদির দাম কমানোর দাবিতে গাজীপুর বিএনপি নেতৃবৃন্দের জনসচেতনতামূলক লিফলেট বিতরণে বাধা দিয়েছে পুলিশ
বিদ্যুৎ, তেল, গ্যাস ও নিত্যপ্রয়োজনীয় দ্রব্যাদির দাম কমানোর দাবিতে গাজীপুর বিএনপি নেতৃবৃন্দের জনসচেতনতামূলক লিফলেট বিতরণে বাধা দিয়েছে পুলিশ। গতকাল দুপুরে জেলা শহরের রাজবাড়ী সড়কের বিএনপি’র দলীয় কার্যালয় প্রাঙ্গণ থেকে লিফলেট বিতরণ শুরু করে। পাশের একটি মার্কেটের সামনে লিফলেট বিতরণ করে সামনের দিকে এগোতেই পুলিশ তাতে বাধা দিয়ে ঘুরিয়ে দেয়। বাধা পেয়ে নেতাকর্মীরা লিফলেট বিতরণ অসমাপ্ত রেখে তড়িঘড়ি কর্মসূচি শেষ করে ঘটনাস্থল ত্যাগ করে। এর আগে গাজীপুর জেলা বিএনপি’র সাবেক সাধারণ সম্পাদক কাজী সায়েদুল আলম বাবুলকে বিএনপি’র কেন্দ্রীয় নির্বাহী কমিটির (ঢাকা বিভাগীয়) সহ-সাংগঠনিক সম্পাদক পদে মনোনীত করায় গাজীপুর মহানগর বিএনপির পক্ষ থেকে সংবর্ধনা প্রদান করা হয়। দুপুরে বিএনপি’র দলীয় কার্যালয়ে অনুষ্ঠিত সম্বর্ধনা সভায় মহানগর বিএনপি’র সভাপতি শওকত হোসেন সরকারের সভাপতিত্বে বিএনপি’র কেন্দ্রীয় নিবাহী সদস্য ডা. মাজহারুল ইসলাম, মহানগর ও জেলা বিএনপি নেতা এডভোকেট শহিদুজ্জামান, মাহবুব আলম শুক্কুর, সুরুজ আহম্মেদ, সাখাওয়াত হোসেন সবুজ, মনিরুল ইসলাম মনির, কৃষক দল নেতা আতাউর রহমানসহ বিএনপি নেতৃবৃন্দ উপস্থিত ছিলেন।",23.84038951813595,284.0
20046833,140,রাজনীতি,বিয়ের আগের দিন প্রবাসীর রহস্যজনক মৃত্যু,"কুমিল্লার লালমাই উপজেলার দুর্লভপুরে আবু বকর সিদ্দিক (২৭) নামের এক সিঙ্গাপুর প্রবাসীর শনিবার বিয়ের দিন ধার্য করা ছিল। কিন্তু একদিন আগে শুক্রবার দুপুরে নিজ বাড়ি থেকে পুলিশ তার মরদেহ উদ্ধার করে। পরিবারের দাবি, তিনি বাড়ির আঙিনায় একটি নির্মাণাধীন পিলারের রডের সঙ্গে নিজের বেল্টে গলা পেঁচিয়ে আত্মহত্যা করেছেন। উপজেলার পেরুল উত্তর ইউনিয়নের দুর্লভপুর গ্রামের আবদুর রশিদের ছেলে আবু বকর ছিদ্দিক সিঙ্গাপুরে থাকতেন। নাম প্রকাশে অনিচ্ছুক বিয়ে ঠিক হওয়া কলেজছাত্রী বলেন, বৃহস্পতিবার রাতে ঘুমানোর পূর্বে তিনি আমার সঙ্গে ৩৭ মিনিট কথা বলেছেন। হাসিখুশিভাবেই তিনি আমার থেকে বিদায় নিয়েছেন। আমার কোনোভাবেই বিশ্বাস হচ্ছে না তিনি আত্মহত্যা করেছেন। প্রশাসনের উচিত মৃত্যুর কারণ বের করতে তদন্ত করা। নাম প্রকাশে অনিচ্ছুক স্থানীয় একাধিক ব্যক্তি বলেন, সিদ্দিক আত্মহত্যা করতে পারে না। এটা হত্যা কিনা তদন্ত করে দেখা প্রয়োজন।বিজ্ঞাপনপিলারে ঝুলে আত্মহত্যা করলে নিহতের শরীরে ক্ষত তৈরি হওয়ার কথা, সেটাও নেই।
সিদ্দিকের মা বলেন, রাত ১২টায় হাসিখুশিভাবে আমাদের বিদায় দিয়েছে। বলেছে, আমি ঘুমাবো মা। আপনারা ঘরে যান। সকালে উঠতে হবে। এরপর আমরা অন্য ঘরে গিয়ে ঘুমাই। সকালে উঠে দেখি ছেলের লাশ। লালমাই থানার উপ-পরিদর্শক সাখাওয়াত হোসেন বলেন, নিহতের শরীরে কোনো আঘাতের চিহ্ন নেই। তবে গলায় একটি দাগ রয়েছে। নিহতের পরিবারের দাবি, রডের সঙ্গে বেল্ট পেঁচিয়ে ঝুলে ছিল। ভোরে তারা দেখার পর বেল্ট কেটে লাশ নামিয়ে আনে। লালমাই থানার ওসি আবদুল্লাহ আল মাহফুজ বলেন, মরদেহ উদ্ধার করে ময়নাতদন্তের জন্য কুমিল্লা মেডিকেল কলেজ হাসপাতাল মর্গে প্রেরণ করা হয়েছে। নিহতের পিতা বাদী হয়ে থানায় একটি অপমৃত্যুর মামলা রুজু করেছেন।",23.77533041408106,285.0
20044805,3,রাজনীতি,ঈশ্বরদীতে সাবেক এমপি’র বাড়িতে হামলা-ভাঙচুর,"পাবনা-৪ (ঈশ্বরদী-আটঘরিয়া) আসনের সাবেক এমপি আওয়ামী লীগের বর্ষীয়ান নেতা বীর মুক্তিযোদ্ধা নুরুজ্জামান বিশ্বাসের বাড়িতে হামলা ও ভাঙচুর করেছে দুর্বৃত্তরা
পাবনা-৪ (ঈশ্বরদী-আটঘরিয়া) আসনের সাবেক এমপি আওয়ামী লীগের বর্ষীয়ান নেতা বীর মুক্তিযোদ্ধা নুরুজ্জামান বিশ্বাসের বাড়িতে হামলা ও ভাঙচুর করেছে দুর্বৃত্তরা। শুক্রবার রাতে শহরের আকবরের বাড়িতে এ হামলার ঘটনা ঘটে। হামলাকারীরা বাড়ির গেটে থাকা প্রাইভেটকার ও একটি মোটরসাইকেল ভাঙচুর করে। তবে হামলায় কেউ আহত হয়নি। প্রত্যক্ষদর্শী অটোরিকশা চালক বক্কার হোসেন বলেন, গাড়ি নিয়ে যাওয়ার সময় দেখি কয়েকজন লোক লাঠিসোটা নিয়ে প্রাইভেটকার ভাঙচুর করছে। আমি ভয়ে দ্রুত একটু সামনে গিয়ে সবাইকে ডাকি। পাহারাদার মো. রানা বলেন, বাড়ি থেকে বের হয়ে পাশেই প্রাচীর নির্মাণসামগ্রী দেখার জন্য গিয়েছি। হঠাৎ করে দু’টি মোটরসাইকেলে করে চারজন লোক এসে বাড়ির সামনে রাখা প্রাইভেটকার ও মোটরসাইকেল ভাঙচুর করে। তাদের হাতে থাকা একটি বিদেশি মদের বোতল ভেঙে পালিয়ে যায়। তাদের সবার মুখে মাস্ক ছিল।সাবেক এমপি’র ছেলে তৌহিদুজ্জামান দোলন বিশ্বাস জানান, রাত পৌনে ৯টার দিকে একদল সন্ত্রাসী মুখ বেঁধে মোটরসাইকেলে এসে বাড়িতে হামলা চালায়।বিজ্ঞাপনউপজেলা আওয়ামী লীগের সাধারণ সম্পাদক আবুল কালাম আজাদ মিন্টু জানান, অপরাধীরা তার বাড়িতে হামলা চালিয়ে শুধু গাড়ি ভাঙচুর নয় বড় কোনো ঘটনা ঘটানোর পরিকল্পনা করেছিল। উপজেলা যুবলীগের সভাপতি শিরহান শরীফ তমাল বলেন, আজকের ন্যক্কারজনক ঘটনার আমরা তীব্র নিন্দা জানাচ্ছি। যে বা যারা এ ঘটনার সঙ্গে জড়িত তাদের দ্রুত আইনের আওতায় আনা হোক।নুরুজ্জামান বিশ্বাস বলেন, বাড়িতে বসে কথা বলছিলাম। হঠাৎ গেটের সামনে শব্দ শুনে বের হয়ে দেখি প্রাইভেটকার ও বাড়িতে আসা একজনের মোটরসাইকেল ভাঙচুর করে পালিয়ে গেছে। আমি মনে করি এটা শুধু ভাঙচুর নয়, সেখানে গেলে আমাদের হত্যার ঘটনাও ঘটতে পারতো। শহরের শান্ত পরিবেশকে নষ্ট করার লক্ষ্যে সন্ত্রাসীরা পরিকল্পিতভাবে আমার বাড়িতে হামলা ও ভাঙচুর চালিয়েছে। আমবাগান পুলিশ ফাঁড়ির পরিদর্শক হাসান বাসীর বলেন, হামলাকারীদের ৪ জনকে চিহ্নিত করা সম্ভব হয়েছে। হামলার কারণ জানার চেষ্টা করা হচ্ছে। বাড়িতে নিরাপত্তার জন্য অতিরিক্ত পুলিশ মোতায়েন করা হয়েছে।",23.74207522615096,286.0
20051644,157,রাজনীতি,সরকারি জুলুমের হাত থেকে আইনজীবীদেরকেও ছাড় দেওয়া হচ্ছে না,"সুপ্রিমকোর্ট আইনজীবী সমিতির সাবেক সাধারণ সম্পাদক ব্যারিষ্টার রুহুল কুদ্দুস কাজল ও সাবেক নির্বাহী সদস্য ব্যারিষ্টার ওজমান চৌধুরীকে গ্রেফতারের ঘটনায় নিন্দা ও প্রতিবাদ জানিয়েছেন বিএনপি মহাসচিব মির্জা ফখরুল ইসলাম আলমগীর।
শনিবার রাতে গণমাধ্যমে পাঠানো এক বিবৃতিতে নিন্দা জানিয়ে তাদের নিঃশর্ত মুক্তির দাবি জানান। একই সঙ্গে তাদের বিরুদ্ধে দায়েরকৃত মামলাকে বানোয়াট উল্লেখ করে তা প্রত্যাহারের আহবানও জানান।
মির্জা ফখরুল আলমগীর বলেন, আওয়ামী লীগ সরকার মানুষের কন্ঠের আওয়াজকে স্তব্ধ করতে রাষ্ট্রকে নিপীড়নযন্ত্রে পরিণত করেছে। চারিদিকে ভয় ও আতঙ্কের পরিবেশ বজায় রেখে তারা নিজেদের ক্ষমতা টিকিয়ে রাখার অপচেষ্টা চালাচ্ছে। কিন্তু জনগণের সম্মিলিত শক্তির কাছে তাদেরকে পরাজয় বরণ করতেই হবে।
বিবৃতিতে বিএনপি মহাসচিব বলেন, আওয়ামী লীগ ঐতিহ্যগতভাবেই গণতন্ত্রবিরোধী শক্তি। জনগণকে মিথ্যা প্রতিশ্রুতি দিয়ে ক্ষমতা দখল করে সেটিকে চিরস্থায়ী করার বন্দোবস্তোতে লিপ্ত রয়েছে। আর সেজন্য তারা দেশের সকল সাংবিধানিক প্রতিষ্ঠানকে ভেঙ্গে ধ্বংসস্তুপে পরিণত করেছে। এরা গণতন্ত্রমনা নানা শ্রেণি-পেশার মানুষকে অবরুদ্ধ করে রাখতে চায়। মানুষের কন্ঠের আওয়াজকে স্তব্ধ করতে রাষ্ট্রকে নিপীড়নযন্ত্রে পরিণত করেছে তারা।
তিনি আরও বলেন, দেশকে মিথ্যা মামলা, গ্রেফতার আর সহিংস হামলার এক নৈরাজ্যকর পরিস্থিতির মধ্যে ঠেলে দেওয়া হয়েছে। ৭ জানুয়ারি ডামি নির্বাচনের পর ক্ষমতা দখল করে এর তীব্রতা আরও বৃদ্ধি করা হয়েছে। শনিবার সুপ্রিম কোর্ট আইনজীবী সমিতির সাবেক সাধারণ সম্পাদক ব্যারিস্টার রুহুল কুদ্দুস কাজল এবং গতকাল (শুক্রবার) সুপ্রিম কোর্ট আইনজীবী সমিতির সাবেক নির্বাহী সদস্য ব্যারিস্টার ওজমান চৌধুরীকে গ্রেফতারের ঘটনা সেটিরই নির্মম বহিঃপ্রকাশ।
মির্জা ফখরুল বলেন, সরকারি জুলুমের হাত থেকে দেশের ভিন্ন মতের খ্যাতনামা আইনজীবীদেরকেও ছাড় দেওয়া হচ্ছে না। চারিদিকে ভয় ও আতঙ্কের পরিবেশ বজায় রেখে আওয়ামী ডামি সরকার নিজেদের ক্ষমতা টিকিয়ে রাখার অপচেষ্টা চালাচ্ছে। কিন্তু জনগণের সম্মিলিত শক্তির কাছে তাদেরকে পরাজয় বরণ করতেই হবে।",23.71330651943854,287.0
20181227,410,রাজনীতি,"

বিএনপি নেতা হাফিজের জামিন মঞ্জুর
","রাজধানীর গুলশান থানায় নাশকতার মামলায় বিএনপির ভাইস চেয়ারম্যান মেজর (অব.) মো: হাফিজ উদ্দিন আহমেদের জামিন আবেদন মঞ্জুর করেছেন আদালত।
আজ রোববার ঢাকার মহানগর দায়রা জজ আ স ম শামস জগলুল হোসেনের আদালত শুনানি শেষে এ জামিন মঞ্জুর করেন।
আদালতের অতিরিক্ত পাবলিক প্রসিকিউটর তাপস কুমার পাল এ তথ্য জানিয়েছেন।
গত ১৪ ডিসেম্বর হাঁটুতে অস্ত্রোপচারের চিকিৎসার জন্য এয়ার ইন্ডিয়ার একটি ফ্লাইটে রাজধানীর শাহজালাল বিমানবন্দর ত্যাগ করেন মেজর (অব.) হাফিজ উদ্দিন আহমেদ। ভারতে চিকিৎসাধীন থাকাবস্থায় গত ২৮ ডিসেম্বর আদালত তার ২১ মাসের কারাদণ্ড দেন। পাশাপাশি পাঁচ হাজার টাকা জরিমানা অনাদায়ে এক মাসের কারাদণ্ড দেন। পরে গত ৩ মার্চ ভারতে চিকিৎসা শেষে দেশে ফেরেন তিনি। গত ৫ মার্চ আত্মসমর্পণের জন্য ঢাকার মেট্রোপলিটন ম্যাজিস্ট্রেট রাজেশ চৌধুরীর আদালত শুনানি শেষে কারাগারে পাঠানোর আদেশ দেন।
মামলার অভিযোগ থেকে জানা যায়, ২০১১ সালের ৪ জুন গুলশান থানাধীন মহাখালী ওয়ারলেস গেট পানির ট্যাংকির সামনে রাস্তার ওপর অবৈধ সমাবেশ থেকে পুলিশের কাজে বাধা দেন এবং তাদের আক্রমণ করেন। রাস্তার চলাচলরত গাড়ি ভাঙচুর ও আগুন ধরিয়ে দেন।
২০১৪ সালের ২৯ এপ্রিল মামলাটি তদন্তের পর গুলশান থানার এসআই কামরুল হাসান তালুকদার আদালতে চার্জশিট দাখিল করেন। ২০২২ সালের ২৫ এপ্রিল এ মামলায় আসামিদের বিরুদ্ধে অভিযোগ গঠন করে বিচার শুরুর আদেশ দেন। মামলাটির বিচার চালাকালীন সময়ে আদালত ১২ জন সাক্ষীর মধ্যে সাতজনের সাক্ষ্যগ্রহণ করেছেন। গত ২৪ ডিসেম্বর যুক্তিতর্ক উপস্থাপন শেষে রায় ঘোষণার জন্য ২৮ ডিসেম্বর দিন ধার্য করেন আদালত।
",23.66736109153015,288.0
20181816,488,বিজ্ঞান,"

উগ্র ইহুদিদের ইসরাইল ত্যাগের হুমকি দিলেন প্রধান রাব্বি
","ইসরাইলের প্রধান ধর্মীয় নেতা (চিফ রাব্বি) হুমকি দিয়েছেন যে সামরিক বাহিনীতে ভর্তি বাধ্যতামূলক করা হলে উগ্র ইহুদিরা ইসরাইল ত্যাগ করবে। বিশেষজ্ঞরা বলছেন, এটি একটি ভয়াবহ হুমকি। কারণ, উগ্র ইহুদিরাই ইসরাইলি সেনাবাহিনীর মূল অংশ। তারা না থাকলে ইসরাইলের অস্তিত্বই হুমকির মুখে পড়বে।
জেরুসালেমে শনিবার রাতে সাপ্তাহিক পাঠদান অনুষ্ঠানে রাব্বি আইজ্যাক ইউসেফ ঘোষণা করেন, 'তারা যদি আমাদেরকে সেনাবাহিনীতে যোগ দিতে বাধ্য করে, তাহলে আমরা বিদেশে চলে যাব।' তার সম্ভাব্য গণ দেশত্যাগের ইঙ্গিত ইসরাইলের মূল ভিত্তিকেই বিপদগ্রস্ত করে ফেলতে পারে।
তাওরাত অধ্যয়নের ওপর জোর দেয়াটা ইসরাইলের সফলতা এবং অস্তিত্ব টিকিয়ে রাখার জন্য গুরুত্বপূর্ণ- এমন যুক্তি দিয়ে ইউসেফ বলেন, 'ইয়েশিভা আর কোলেলরা বিশ্বকে টিকিয়ে রেখেছে। রাষ্ট্র অস্তিত্ব রয়েছে তাওরাত অধ্যয়নের ওপর। আর তাওরাত না থাকলে সেনাবাহিনী কোনো সফলতা পাবে না।'
তিনি ৭ অক্টোবর ইসরাইলি সামরিক বাহিনীর সাফল্য লাভ করার কারণ হিসেবে ঐশী সহায়তা প্রাপ্তির কথা বলেন।
হেরেদিক ইহুদিদের সামরিক বাহিনীতে ভর্তি নিয়ে ক্রমবর্ধমান তীব্র বিতর্কের মধ্যে ইউসেফ এই মন্তব্য করলেন। এ বিষয়টি নিয়ে ইসরাইলি সমাজে দীর্ঘ দিন ধরে বিরোধ চলছে।
প্রধান রাব্বি তার হুমকিতে বলেন, 'আমরা টিকিট কিনব, সেনাবাহিনীতে বাধ্যতামূলক ভর্তি কোনো কিছুতেই হতে পারে পারে না।' তিনি বলেন, তারা ধর্মীয় বিশ্বাসে আপস করার বদলে অন্য কোথাও চলে যাবেন।
হেরেদিক সম্প্রদায়ের মধ্যে এ ধরনের ভাবাবেগ এই প্রথম নয়। ইউসেফের পরলোকগত পিতা সাবেক প্রধান রাব্বি ওভাদিয়া ইউসেফ ২০১৩ সালেও এমন ধরনের কথা বলেছিলেন। তিনি ওই সময়ে বলেছিলেন, তাদেরকে সামরিক বাহিনীতে বাধ্যতামূলক ভর্তি করা হলে তারা ইসরাইল ত্যাগ করবে।
উল্লেখ্য, ওভাদিয়া ইউসেফ ছিলেন শাস পার্টির আধ্যাত্মিক নেতা। এই দলের ওপর ইউসেফের বিপুল প্রভাব রয়েছে। আর তারা হলো প্রধানমন্ত্রী বেনিয়ামিন নেতানিয়াহুর জোটের অংশ।
ইসরাইলি সামরিক বাহিনীর পারসোন্যাল ডিরেক্টরেট গত মাসে নেসেট কমিটিকে জানিয়েছে, আল্ট্রা-অর্থোডক্স সম্প্রদায় থেকে প্রায় ৬৬ হাজার তরুণ গত বচর সামরিক বাহিনীতে যোগদান থেকে অব্যাহতি পেয়েছে। ইসরাইলের মধ্যে এই সম্প্রদায়ের জন্মহার সবচেয়ে বেশি। ৭ অক্টোবর হামাসের বিরুদ্ধে যুদ্ধ শুরুর পর থেকে এই সম্প্রদায় থেকে প্রায় ৫৪০ জন ইসরাইলি বাহিনীতে যোগ দিয়েছে।
ইসরাইল ডেমোক্র্যাসি ইনস্টিটিউটের হিসাব অনুযায়ী ২০২২ সালে হেরাদি সম্প্রদায়ের জনসংখ্যা ছিল ১২ লাখ ৮০ হাজার। তারা ইসরাইলের মোট জনসংখ্যার প্রায় ১৩.৩ ভাগ। সূত্র : জেরুসালেম পোস্ট, টাইমস অব ইসরাইল
",23.663489822440955,289.0
20051719,223,বিজ্ঞান,বাইডেনকে বাদ দিয়ে ট্রাম্পের সঙ্গে হাঙ্গেরির প্রধানমন্ত্রীর বৈঠক,"যুক্তরাষ্ট্র সফর করেছেন হাঙ্গেরির প্রধানমন্ত্রী ভিক্টর অরবান। তবে সেখানে তিনি মার্কিন প্রেসিডেন্ট জো বাইডেনের সঙ্গে নয়, দেখা করেছেন সাবেক প্রেসিডেন্ট ডোনাল্ড ট্রাম্পের সঙ্গে। পাশাপাশি তিনি মাইক্রোব্লগিং সাইট এক্সে ট্রাম্পকেই প্রেসিডেন্ট হিসেবে উল্লেখ করেছেন। খবর ওয়াশিংটন পোস্ট
বৈঠক শেষে অরবান লিখেছেন, ট্রাম্প যদি আগামী নভেম্বরের নির্বাচনে জয়ী হয়ে হোয়াইট হাউসে ফেরেন, তাহলে রাশিয়া ও ইউক্রেনের মধ্যেকার যুদ্ধ তিনি থেমে যাবে। ট্রাম্প যখন যুক্তরাষ্ট্রের প্রেসিডেন্ট ছিলেন, তখন থেকেই অরবানের সঙ্গে তার ভালো সম্পর্ক। মূলত সেই সম্পর্কের জেরেই ক্ষমতার বাইরে থাকার সময়ও ট্রাম্পের সঙ্গে এমন গভীর যোগাযোগ বজায় রেখেছেন তিনি।
শুক্রবার ফ্লোরিডায় ট্রাম্পের মার-এ-লাগোর বাড়িতে ওই বৈঠক হয়। অরবান বলেন, ট্রাম্প যখন যুক্তরাষ্ট্রের ক্ষমতায় ছিলেন, তিনি ছিলেন শান্তিবাদী প্রেসিডেন্ট। তিনি গোটা বিশ্বজুড়ে সম্মান কুড়িয়েছেন। তার ক্ষমতার সময় মধ্যপ্রাচ্য কিংবা ইউক্রেনে কোনো যুদ্ধ ছিল না। আজকেও যদি তিনি প্রেসিডেন্ট থাকতেন তাহলে কোনো যুদ্ধ হতো না।
এদিকে ট্রাম্প ও অরবানের বৈঠক নিয়ে তীব্র ক্ষোভ প্রকাশ করেছেন প্রেসিডেন্ট জো বাইডেন। পেনসিলভানিয়াতে শুক্রবার এক প্রচারণা সভায় তিনি বলেন, আপনারা কি জানেন ট্রাম্প এখন মার-এ-লাগোতে কার সঙ্গে বৈঠক করছেন? তিনি হচ্ছেন হাঙ্গেরির অরবান।
এই অরবান জানিয়ে দিয়েছেন যে, তিনি মনে করেন না গণতন্ত্র কাজ করে। তিনি আসলে একনায়কতন্ত্র কায়েম করতে চান।",23.646178694686775,290.0
20046608,25,রাজনীতি,সিলেট নগর বিএনপি’র লিফলেট বিতরণ,"সিলেট মহানগর বিএনপি সভাপতি নাসিম হোসাইন বলেছেন, ৭ই জানুয়ারির পাতানো ডামি নির্বাচন বয়কট করায় ফ্যাসিস্ট সরকার জনগণের ওপর প্রতিশোধ নিতেই বিদ্যুৎ ও গ্যাসের দাম অস্বাভাবিকভাবে বৃদ্ধি করেছে
সিলেট মহানগর বিএনপি সভাপতি নাসিম হোসাইন বলেছেন, ৭ই জানুয়ারির পাতানো ডামি নির্বাচন বয়কট করায় ফ্যাসিস্ট সরকার জনগণের ওপর প্রতিশোধ নিতেই বিদ্যুৎ ও গ্যাসের দাম অস্বাভাবিকভাবে বৃদ্ধি করেছে। ডামি সরকার শাসনের পরিবর্তে দেশে শোষণ চালিয়ে যাচ্ছে। রোজার প্রাক্কালে সরকারের সিন্ডিকেট সদস্যরা আরও বেপরোয়া হয়ে উঠেছে। মন্ত্রীরা খেজুরের পরিবর্তে বরই খাওয়ার পরামর্শ দিচ্ছে। তিনি শনিবার বিএনপি’র কেন্দ্রীয় কর্মসূচির অংশ হিসেবে দ্রব্যমূল্যের ঊর্ধ্বগতি, বিদ্যুৎ ও গ্যাসের দাম বৃদ্ধির প্রতিবাদে সিলেট মহানগর বিএনপি’র উদ্যোগে নগরীর বন্দরবাজারসহ বিভিন্ন এলাকায় লিফলেট বিতরণকালে অনুষ্ঠিত পথসভায় সভাপতির বক্তব্যে উপরোক্ত কথা বলেন। মহানগর বিএনপি’র সাধারণ সম্পাদক ইমদাদ হোসেন চৌধুরীর পরিচালনায় অনুষ্ঠিত লিফলেট বিতরণ ও পথসভায় অতিথি হিসেবে উপস্থিত ছিলেন যুবদলের কেন্দ্রীয় সভাপতি মোনায়েম মুন্না। এসময় অন্যান্যের মধ্যে উপস্থিত ছিলেন- মহানগর বিএনপি’র সাবেক যুগ্ম আহ্বায়ক রেজাউল হাসান কয়েস লোদী, নজিবুর রহমান নজিব, জেলা যুবদলের সভাপতি এডভোকেট মোমিনুল ইসলাম মুমিন, সাধারণ সম্পাদক মকসুদ আহমদ ও মহানগর যুবদলের সাধারণ সম্পাদক মির্জা মো. সম্রাট হোসেন। এ ছাড়া লিফলেট বিতরণকালে মহানগর বিএনপি, ৪২টি ওয়ার্ড বিএনপি, অঙ্গ ও সহযোগী সংগঠনের বিভিন্ন পর্যায়ের বিপুলসংখ্যক নেতাকর্মী উপস্থিত ছিলেন।",23.63195537033794,291.0
20046682,99,রাজনীতি,সিনেমার নায়ক রাজনীতিতে কেমন করছেন,"ঢাকাই সিনেমায় রাজত্ব করেছেন দীর্ঘদিন। ‘হঠাৎ বৃষ্টি’র মতো সিনেমা করে জনপ্রিয়তা পেয়েছেন। সিনেমার সেই জনপ্রিয় নায়ক ফেরদৌস আহমেদ হঠাৎই নাম লেখিয়েছেন রাজনীতির খাতায়। হয়েছেন সংসদ সদস্য। ঢাকার অভিজাত এলাকা খ্যাত ধানমণ্ডি, নিউমার্কেট, কলাবাগান এলাকার এই সংসদ সদস্য রাজনীতির মাঠে কেমন করছেন। দলের নেতাকর্মীরাই বা তাকে কীভাবে গ্রহণ করছেন। এমন নানা প্রশ্ন নিয়ে অনুসন্ধান চালিয়েছে মানবজমিন। দলের নেতাকর্মী আর ভোটাররা জানিয়েছেন মিশ্র প্রতিক্রিয়া। প্রত্যাশা-খেদ দুটিই আছে। সংসদীয় এলাকার নাগরিকদের প্রত্যাশা আর চাহিদার বিপরীতে ফেরদৌস জানিয়েছেন রাজনীতির মাঠেও সফল হতে চান তিনি।বিজ্ঞাপনমানুষের জন্য কাজ করে হতে চান সিনেমার নায়কের মতোই রাজনীতির নায়ক।
ঢাকার ধানমণ্ডি, নিউমার্কেট, কলাবাগান ও হাজারীবাগ থানা নিয়ে গঠিত ঢাকা-১০ আসন। এ আসনে আওয়ামী লীগের মনোনয়ন নিয়ে এমপি হয়েছেন ফেরদৌস। ঢাকা দক্ষিণ সিটি করপোরেশন (ডিএসসিসি) মেয়র শেখ ফজলে নূর তাপস এ আসনে টানা তিন বারের এমপি ছিলেন। এই এলাকার রাজনীতিতেও তার ব্যাপক প্রভাব রয়েছে। তাপস মেয়র হওয়ার পর এই আসনে এমপি হয়েছিলেন ব্যবসায়ী শফিউল ইসলাম মহিউদ্দিন। এই আসনের দলীয় নেতাকর্মীদের সঙ্গে খুব একটা যোগাযোগ গড়তে পারেননি। এ কারণে নেতাকর্মীদের মাঝে ক্ষোভ ছিল। তারা এবার ভেবেছিলেন স্থানীয় কেউ এমপি হবেন। কিন্তু এবারোা আগের মতোই আসনের বাইরে থেকেই দলীয় প্রার্থী করা হয় ফেরদৌস আহমেদকে। এ কারণে তার সামনে বড় এক চ্যালেঞ্জ। দলীয় নেতাকর্মীদের সঙ্গে যোগাযোগ বাড়ানো ও উন্নয়ন কর্মকাণ্ড এগিয়ে নেয়ার চ্যালেঞ্জ সামনে রেখেই কাজ শুরু করেছেন ফেরদৌস।১৯৬৬ সাল থেকে আওয়ামী লীগের সঙ্গে রাজনীতি করেন ধানমণ্ডি থানা আওয়ামী লীগ সভাপতি কামাল আহমেদ। নির্বাচন ঘিরে তাদের অনেক প্রত্যাশাও ছিল। কামাল আহমেদ বলেন, এত বছরে আমার মতো যারা দীর্ঘ সময় রাজনীতি করে তাদের একটা প্রত্যাশা থাকে। যখন জানলাম চিত্রনায়ক ফেরদৌস কনফার্ম হয়েছেন তখন হতাশ হওয়ার সঙ্গত কারণ ছিল। এমন যদি হতে থাকে তাহলে যারা ২০ থেকে ৩০ বছর ধরে রাজনীতি করা মানুষ আর রাজনীতিতে আসবে না। মাঠের কর্মীরা বলে, দিনের পর দিন আমরা আন্দোলন করেছি। রাস্তার পোড় খাওয়া লোক। আমাদের কেউ আসুক। সেটা না হওয়ায় হতাশ। তারপরও নেতাকর্মীরা দলের নির্দেশ মেনেছে। হতাশা একটু ভেতরে ভেতরে আছে। যেহেতু সবাই দলের প্রতি অনুগত তাই কেউ তা প্রকাশ করে না।
তিনি বলেন, বর্তমান মেয়র এখানে তিনবার এমপি ছিলেন। এখানে তার কথাতেই সবকিছু হয়। মেয়র চেয়েছেন বলে উপনির্বাচনে শফিউল ইসলাম মহিউদ্দিন, এমপি হয়েছেন। নেতাকর্মীরা তার জন্য কাজ করেছেন। এবার নির্বাচনেও তাই হয়েছে। বর্তমান এমপি ফেরদৌস চিত্র জগতে ছিলেন। সেখান থেকে সরাসরি এখানে এসেছেন। আরও কিছুদিন গেলে বোঝা যাবে তিনি কেমন কাজ করবেন। আগের এমপি ৩ বছরে একদিন ফোন করেছিলেন আমাকে। সেদিক থেকে ফেরদৌস হয়তো একটু ব্যতিক্রম। তিনি হয়তো যোগাযোগ রাখবেন। তবে এখনো রাজনৈতিক বিষয়ে তার সঙ্গে আমাদের তেমন আলাপ হয় না। মেয়র তাপস যখন এমপি ছিলেন তখন সংসদ না থাকলে প্রতিদিন আমাদের সঙ্গে বসতেন। প্রতিটি জুমার নামাজ এলাকায় পড়তেন।
হাজারীবাগ আওয়ামী লীগের সাবেক সভাপতি ও ডিএসসিসির ১৪ নং ওয়ার্ড কাউন্সিলর ইলিয়াছুর রহমান বলেন, আমরা কেন রাজনীতি করলাম তা জানি না, আবার কেন করবো না তাও জানি না। আমাদের অবস্থা হয়েছে এমন। আমরা দলের আদর্শ, নেতৃত্বকে ভালোবেসেই এই লাইনে এসেছি। কিন্তু রাজনীতি কর্মীরা নিয়ন্ত্রণ করে না, তারা নেতা বানায় না। এটা উপরের থেকে নির্ধারণ হয়। এজন্য সব জায়গায় রাজনৈতিক অবস্থা ভালো না। তিনি বলেন, ফেরদৌস আহমেদ নতুন মানুষ। তিনি রাজনৈতিক ব্যক্তিত্বও না। ঢাকা-১০ আসনে রাজনৈতিক বিষয়ে এক ব্যক্তি ছাড়া কোনো লোক এখানে মাথা ঘামাতে পারে না। ঢাকা-১০ একদম ব্যতিক্রম এলাকা। মেহমান হয়ে আসা ছাড়া তেমন গুরুত্ব কিছু দেখি না। তাও পলিটিক্যাল ব্যক্তিত্ব হয়ে থাকলে গুরুত্ব পাওয়া যায়। আমাদের মেয়র এই এলাকায় রাজনৈতিক, সামাজিক ও অর্থনৈতিক উন্নয়ন আলাদাভাবে দেখেন। তাই এখানের এমপিদের তেমন গুরুত্ব নেই।
নিউ মার্কেট থানা আওয়ামী লীগ সভাপতি হানিফ মিয়া বলেন, আমরা এলাকায় রাজনীতি করছি। এলাকার বাইরে থেকে কাউকে এমপি করা হলে কিছুটা কষ্ট থাকবেই। আগের এমপি শফিউল ইসলাম মহিউদ্দিনের সঙ্গে আমাদের মধ্যে দূরত্ব ছিল। আমরা চাই না তার মতো এমপি ফেরদৌস আহমেদের সঙ্গে দূরত্ব হয়। চার বছরের মতো মহিউদ্দিন এমপি ছিলেন। কিন্তু একদিনও তার চেহারা দেখিনি আমরা। আমরা রাজনীতি করি, একটু ভালোবাসা, সহযোগিতার প্রত্যাশা থাকে। আমার ধারণা এমপি ফেরদৌস আইডিয়াল ম্যান। আমাদের সঙ্গে সম্পর্ক করে কাজ করবেন। তার সঙ্গে এখনো আমাদের কার্যক্রম হয়নি। শুধু একদিন আমরা বসেছিলাম। আমাদের এখানে প্রত্যেকটা কর্মী ব্যারিস্টার তাপসের অনুগত। সে হিসেবে মেয়র তাপস আর এমপি ফেরদৌস মিলে যদি সবার সঙ্গে সম্পর্ক রাখেন তাহলে খারাপ হবে না। ব্যারিস্টার তাপস যেভাবে আমাদের আপন করে নিয়েছে সেভাবে যাতে তিনি আমাদের আপন করে নেন এটাই প্রত্যাশা।
কলাবাগান থানা আওয়ামী লীগ সভাপতি ও ১৬ নং ওয়ার্ড কাউন্সিলর মোহাম্মদ নজরুল ইসলাম বাবুল বলেন, প্রধানমন্ত্রী ফেরদৌস আহমেদকে ঢাকা-১০ থেকে নমিনেশন দিয়েছে। তখন আমাদের দক্ষিণ সিটির মেয়রের নেতৃত্বে তিনি আমাদের নিয়ে বসেছেন। সবাই মিলে আলোচনা করে নির্বাচন করেছি। নির্বাচনের পর আমাদের নিয়ে আবার বসেছেন। সবাইকে নিয়ে মেয়রের সঙ্গে দেখা করে কৃতজ্ঞতা প্রকাশ করেছেন। তিনি ওয়ার্ডভিত্তিক বিভিন্ন শিক্ষাপ্রতিষ্ঠানে যাচ্ছেন। বিভিন্ন অনুষ্ঠানে যোগ দিচ্ছেন। আমার মনে হচ্ছে ফেরদৌস খুব ভালো করবেন। তিনি সহজেই মানুষের মধ্যে ঢুকতে পারেন। মানুষকে আপন করে নিতে পারেন।
দলীয় নেতাকর্মী ও সাধারণ ভোটারদের প্রত্যাশার বিষয়ে মানবজমিনের সঙ্গে কথা বলেছেন ফেরদৌস আহমেদ। রাজনীতির মাঠে নায়ক হতে পারবেন কিনা- তিনি বলেন, ইনশাআল্লাহ পারবো। মন দিয়ে যদি মানুষ কিছু চায় তাহলে সেটা করতে পারে। আমি ভীষণভাবে আত্মবিশ্বাসী নিজের ব্যাপারে। আমি যখন অভিনয়ে আসি তখন অভিনয় শিখে আসিনি। অভিনয়ের কোনো ব্যাকগ্রাউন্ড ছিল না। আমার শুধু আত্মবিশ্বস ছিল আমি পারবো। তেমনি রাজনৈতিক মাঠেও আমার প্রচণ্ড আত্মবিশ্বাস, মানুষের ভালোবাসা আমার সঙ্গে আছে। সর্বোপরি প্রধানমন্ত্রীর দোয়া আছে আমার সঙ্গে। ইনশাআল্লাহ আমি সফল হবো।
রাজনীতির মাঠে কেমন চ্যালেঞ্জ আসছে এ প্রশ্নে তিনি বলেন, রাজনীতি বলতে আমরা কী বুঝি? আমরা পলিটিক্স শব্দ ব্যবহার করি নেগেটিভ অর্থে। রাজনীতি রাজার নীতি। আমি এখানে কেন এসেছি; মানুষের কল্যাণে কিছু করার জন্য। মানুষের সেবার করার জন্য। সেটা আমি ছোট বেলা থেকেই করি। আর শেয়ারিং ও কেয়ারিং ব্যাপারটা আমার পরিবার থেকে শেখা। স্কুল, কলেজ পেরিয়ে ঢাকা বিশ্ববিদ্যালয়ে বন্ধুরা মিছিল করতো, মিটিং করতো। আমি মাঝেমধ্যে যেতাম। আমি যেহেতু ফিল্মে জয়েন করবো তাই ওদিকে ফোকাস করেছি। কিন্তু গণসংযোগ, জনসংযোগ, মানুষের সঙ্গে মেশা, মানুষের ভালোমন্দ জানা এই ব্যাপারগুলো বরাবরই আমার মধ্যে ছিল, আছে। এটিই আমার সবচেয়ে বড় শক্তি। ২০০১ সালে যখন প্রধানমন্ত্রীর হাত থেকে জাতীয় চলচ্চিত্র পুরস্কার পাই, তারপর থেকেই আমি নানাভাবে তার সান্নিধ্যে আছি। আমি দেখেছি, কীভাবে তিনি মানুষকে ভালোবেসে কাছে টেনে নেন। মানুষের কল্যাণ করার যে ব্রত তা আমাকে মুগ্ধ করেছে। ২০১৪ থেকে সরাসরিভাবেই আওয়ামী লীগের সঙ্গে সম্পৃক্ত হই। একটা সময় ছিল শিল্পীরা বিশ্বাস করতো, আমরা নিরপেক্ষ থাকবো, আমরা সবার। কিন্তু আমার কাছে মনে হয়েছে আমরা কেউই নিরপেক্ষ না। জন্মের পর থেকে একটা শিশু যখন বড় হয় তখন মা বেশি আদর করলে মায়ের দিকে চলে যায়, বাবা বেশি আদর করলে বাবার দিকে চলে যায়। জন্মগতভাবেই আমরা কেউই নিরপেক্ষ না। নিরপেক্ষ বলা মানে নিজেকে একটি জায়গায় আটকে ফেলার মতো। সেই জায়গা থেকে আমার একটা আদর্শ থাকবে। একটা নীতি থাকবে। একটা ভালো লাগা থাকবে। আমি বঙ্গবন্ধুকে ভালোবাসি, বঙ্গবন্ধুকে হৃদয়ে ধারণ করেছি। সেক্ষেত্রে আমার বলতে তো দ্বিধা ছিল না। এভাবে আমার সম্পৃক্ততা বেড়ে যায়। এটাই আসলে মূল রাজনীতির সঙ্গে চলে আসা। ২০১৯ সালে সেটা আরও জোরালো হয়।
নেতাকর্মীরা কীভাবে গ্রহণ করছেন? তিনি বলেন, আমার বিশ্বাস তারা স্বতঃফূর্তভাবেই গ্রহণ করেছেন। বাকিটা তাদেরকে প্রশ্ন করতে হবে। আমার কেন্দ্রীয় নেতাকর্মী যারা রয়েছেন তাদের সঙ্গে আমার নিয়মিত যোগাযোগ হচ্ছে। এই নির্বাচনী প্রক্রিয়ার মধ্যে অঙ্গ সংগঠনসহ প্রত্যেকে যেভাবে সাপোর্ট করেছেন, যদি আমাকে ভালো না বাসতো, আমার প্রতি তাদের আস্থা না থাকতো, ভালো লাগা না কাজ করতো তাহলে তারা সেভাবে সাপোর্ট করতো না। নির্বাচনী প্রক্রিয়াতে আমার মনে হয়েছে তারা আমার একটা পরিবার। এভাবেই তারা আমাকে সহযোগিতা করেছেন। এখন যখন তাদের সঙ্গে কথা বলি বা কোনো প্রোগ্রাম করি তখন তারা সেখানে থাকেন। আমাদের মেয়র এখানে সবচেয়ে বড় চালিকাশক্তি হিসেবে কাজ করেছেন। তিনি তিনবারের এমপি ছিলেন এখানে। পুরো এলাকাটা তার গোছানো। পুরো জিনিসটা আমার হাতে তুলে দিয়ে বলেছেন, ‘আমার পুরনো বাগানটা আপনার হতে তুলে দিলাম। এবার আপনি কীভাবে এটা পরিচর্যা করবেন সেটা আপনার ব্যাপার।’ এখন পর্যন্ত ভালো যাচ্ছে। সবকিছু পারফেক্ট আছে।
আগের এমপি’র সঙ্গে এলাকার নেতাকর্মীদের দূরত্ব ছিল। ঘুচাতে পারবেন কিনা এমন প্রশ্নে তিনি বলেন, তাদের সঙ্গে একত্রিত হয়ে কাজ করবো। একা কারও পক্ষে তো কিছু করা সম্ভব না। তারা এখানে দীর্ঘদিন ধরে আছেন। তাদের সহযোগিতায় আমরা একসঙ্গে কাজ করছি ও করবো। নিজের পরিকল্পনার বিষয়ে বলেন, আমার চাওয়া শিক্ষা, সংস্কৃতি ও শিল্প- এই তিনটার সমন্বয় ঘটিয়ে আমি এই আসন দশে দশ করতে চাই। আমার এখানে ধানমণ্ডির মতো একটা ঐতিহাসিক জায়গা রয়েছে। ধানমণ্ডি ৩২ নম্বরে বঙ্গবন্ধু জীবনের অধিকাংশ সময় কাটিয়েছেন। যেখানে প্রধানমন্ত্রী বেড়ে উঠেছেন। এই জায়গাকে পবিত্রতার সঙ্গে সঠিকভাবে মূল্যায়ন করা। ধানমণ্ডি লেককে পুনঃসংস্কার করা, নান্দনিক করে আরও বেশি ব্যবহার উপযোগী করা। এরসঙ্গে আমাদের শিল্প সংস্কৃতির সঙ্গে সমন্বয় ঘটানো, পরিষ্কার রাখা। ধানমণ্ডিতে অনেক খেলার মাঠ রয়েছে। এগুলোকে ব্যবহার উপযোগী করা। ট্রাফিকের একটা বড় সমস্যা রয়েছে সেটাকে নিয়ে এখন ভাবছি। তাছাড়া হাজারীবাগে প্রান্তিক জনগোষ্ঠী রয়েছে তাদের ভাগ্য উন্নয়ন করা। তাদের ওখানে জলাবদ্ধতার সমস্যা সমাধান করে রাস্তাঘাট দীর্ঘায়িত করে ব্যবহার উপযোগী করা যায়। নিউমার্কেট বড় একটা ব্যবসায়িক কেন্দ্র। এটাকে আরও স্মার্ট নিউমার্কেট কীভাবে বানানো যায় সেটা নিয়ে কাজ করা যায়। কলাবাগানে রাস্তাগুলো অনেক পুরনো, গ্যাসের সমস্যা আছে সেটাকে ঠিক করা। অর্থাৎ যেই এলাকায় যে ধরনের সমস্যা রয়েছে সেগুলোকে ঠিক করে জীবনযাত্রাকে আরও সহজ করে তুলে দশে দশ করার পরিকল্পনা নিয়েছি।ঢাকা বিশ্ববিদ্যালয়ে গণযোগাযোগ ও সাংবাদিকতা বিভাগে পড়াশোনা করেছেন, সাংবাদিক হওয়ার ইচ্ছা ছিল কিনা- এমন প্রশ্নে তিনি বলেন, আমার সাংবাদিকতা করা ইচে্ছা ছিল না। কারণ এটি অত্যন্ত কঠিন একটি কাজ। অত্যন্ত দক্ষতার সঙ্গে করতে হয়। ঢাকা বিশ্ববিদ্যালয়ে ভর্তি হওয়ার সময় মনে হয়েছিল এটা একটা ইন্টারেস্টিং বিষয়। এই বিষয়ে পড়লে দেশ, জাতি, সংস্কৃতি, ইতিহাস সম্বন্ধে জানা যায়। সে কারণে করা। সেই শিক্ষাটা কাজে দিচ্ছে অন্যভাবে। তবে দু-একবার আমি পত্রিকা ও ম্যাগাজিনের পরীক্ষামূলক কিংবা অতিথি সম্পাদক হয়েছি। আমার লিখতে ভালো লাগে। মাঝেমধ্যে লিখি। গতবছর বইমেলায় প্রথমা প্রকাশন থেকে আমার একটা বই বেরিয়েছে ‘এই কাহিনি সত্য নয়’ নামে। সামনেও সময় সুযোগ পেলে বই লিখবো। যদি কখনো সম্ভব হয় তাহলে প্রধানমন্ত্রীর ইন্টারভিউ নিতে পারি একটা।",23.628972894545047,292.0
20181711,472,লাইফস্টাইল,"

সিঙ্গাপুর স্টিং : রাশিয়া কী করে জার্মান জেনারেলদের কথায় আড়ি পেতেছিল
","সিঙ্গাপুরে তখন মধ্যরাত। জার্মান বিমান বাহিনী লুফটওয়াফের একজন উচ্চপদস্থ কর্মকর্তা তার হোটেলের কক্ষেই ছিলেন। তিনি এই অঞ্চলে এসেছেন এশিয়ার সবচেয়ে বড় বিমান প্রদর্শনীতে প্রতিরক্ষা শিল্পের যারা বড় বড় প্রতিষ্ঠান, তাদের সাথে কথা বলতে। সারা দিন তার প্রচুর পরিশ্রম গিয়েছে। কিন্তু তিনি এখনো ঘুমাতে যেতে পারেননি।
ব্রিগেডিয়ার জেনারেল ফ্র্যাঙ্ক গ্র্যাফেকে এখন তার বস জার্মান বিমান বাহিনীর কমান্ডারের সাথে একটা কাজের ফোন কল সেরে নিতে হবে।
যদিও বিমান বাহিনীর অপারেশনের প্রধান হিসেবে এটা খুবই একটা স্বাভাবিক বিষয় তার জন্য। তার দুই কলিগের সাথে বেশ হালকা মেজাজেই আলাপ করেন তিনি। এ সময় তার হোটেল রুমের ‘বিশাল ভিউ’ নিয়ে কথা বলেন এবং জানান যে মাত্রই তিনি পাশের একটা হোটেল থেকে মদ্যপান করে ফিরেছেন যেখানে চমৎকার একটা সুইমিং পুল আছে।
‘খুব একটা খারাপ না’, তাদের একজন মন্তব্য করেন।
অবশেষে তাদের সবার বস লেফটেন্যান্ট জেনারেল ইনগো গেরহার্টজ ফোনে যুক্ত হন এবং তাদের মূল আলাপ শুরু হয়। এরপর ৪০ মিনিট ধরে তারা খুবই গুরুত্বপূর্ণ ও গোপনীয় সামরিক বিষয় নিয়ে আলাপ করেন, যার মধ্যে জার্মানি ইউক্রেনে টোরাস ক্রুজ মিসাইল পাঠাবে কিনা সেই নিয়ে বিতর্কের বিষয়টিও। তবে তারা কেউ যেটি জানতেন না তা হলো তাদের ফোনে আড়িপাতা হচ্ছে এবং কথোপকথোনটি রেকর্ড করা হচ্ছে।
এই ফোনকল হয়ে যাওয়ার দুই সপ্তাহ পর অডিও টেপটি প্রকাশ পায় রাশিয়ার রাষ্ট্র নিয়ন্ত্রিত আরটি চ্যানেলে।
জার্মানি এরপর বলেনি, এই রেকর্ডিংটা বিকৃত করা হয়েছে কিনা। কিন্তু নিশ্চিত করেছে যে এই কলটি করা হয়েছিল এবং তাদের বিশ্বাস এটা রাশিয়ান গুপ্তচরদের কাজ। জার্মান সরকার জানায়, সিঙ্গাপুরে তাদের কর্মীর দ্বারা কোনোভাবে ‘তথ্য প্রকাশ হয়েছে’।
যদিও তার নাম প্রকাশ করা হয়নি। কিন্তু মনে করা হচ্ছে এটা ফ্র্যাঙ্ক গ্র্যাফে যিনি দুর্ঘটনাবশত তাদের কলে আড়িপাতার সুযোগ করে দিয়েছিলেন। এতে করে তাদের টপ সিক্রেট আলোচনা রাশিয়া রাষ্ট্রীয় গণমাধ্যমে প্রচার হয় এবং সারা বিশ্বই জেনে যায়। এই কলের সব বিষয়বস্তু এখন সবার জানা হয়ে গেছে।
ফোন কলে অংশ নেয়া চারজন আলোচনা করেন যে যদি চ্যান্সেলর ওলাফ স্কোলজ কিয়েভে জার্মানির তৈরি টোরাস মিসাইল পাঠান, তাহলে সেগুলো সম্ভাব্য কোন লক্ষ্যবস্তুতে আঘাত করতে পারে, যে বিষয়টি নিয়ে পুরো জার্মানিতেই এখন বিতর্ক চলছে।
ফ্রেঞ্চ ও ব্রিটিশ অস্ত্র চালান পৌঁছানোর বিষয়টিও উঠে আসে আলোচনায় এবং খুবই স্পর্শকাতর প্রসঙ্গ যে ‘কিছু’ ব্রিটিশ এই মূহুর্তে ইউক্রেনে অবস্থান করছে সেরকম ধারণাও দেয়া হয়।
কিন্তু গুপ্তচররা কিভাবে আড়ি পাতে?
এর যে উত্তর আমরা পাচ্ছি তা শেষ পর্যন্ত মানুষের একটি ভুলকেই দায়ী করে। জার্মান কর্তৃপক্ষ বলছে যে ‘তথ্য ফাঁসের’ ঘটনা ঘটেছে সেটা তাদের একজন অংশগ্রহণকারী অনিরাপদ লাইনে যুক্ত হওয়ার জন্য, হয় তিনি নিজের মোবাইল ফোন বা হোটেলের ওয়াই-ফাই ব্যবহার করেছেন। ঠিক কিভাবে তিনি ফোন করেন তা “এখনো যাচাই করা হচ্ছে” বলে জানিয়েছে জার্মান সরকার।
“এইটা আমি মনে করি যে সবার জন্যই একটা ভালো শিক্ষা: আপনি যদি নিরাপদে কথা বলতে চান তাহলে কখনোই হোটেলের ইন্টারনেট ব্যবহার করবেন না,” বিবিসিকে বলেন যুক্তরাজ্যে নিযুক্ত জার্মানির রাষ্ট্রদূত মিগুয়েল বারজার। তবে এই উপদেশ বেশ দেরীতে এলো বলে মনে করতে পারেন কেউ কেউ।
শঙ্কা তৈরি হয় যখন জানা যায় যে এই কলটি বহুল ব্যবহৃত ওয়েবএক্স প্ল্যাটফর্ম ব্যবহার করে করা হয়েছে-কিন্তু বার্লিন জোর দিয়ে জানায় তাদের কর্মকর্তারা একটি বিশেষভাবে নিরাপদ সার্টিফাইড ভার্সন ব্যবহার করেছে।
সারে সেন্টার ফর সাইবার সিকিউরিটির অধ্যাপক অ্যালান উডওয়ার্ড জানান, ওয়েবএক্স অ্যাপ ব্যবহার করলে এন্ড টু এন্ড এনক্রিপশন এমনিতেই পাওয়া যায়।
কিন্তু ল্যান্ডলাইন বা হোটেলের উন্মুক্ত ওয়াই-ফাই ব্যবহার করা মানে নিরাপত্তা বিষয়টি তখন আর নিশ্চিত থাকে না – আর রাশিয়ান গুপ্তচররা সেটারই অপেক্ষায় ছিল বলে এখন প্রতীয়মান হচ্ছে।
অধ্যাপক উডওয়ার্ড মনে করেন, “গুপ্তচররা সিঙ্গাপুর বিমান প্রদর্শনীতে গিয়ে হয়তো সুযোগের অপেক্ষায় ছিল”।
প্রতি দুই বছর পরপর হওয়া এই প্রদর্শনী, যা এ বছরের ২০ থেকে ২৫শে ফেব্রুয়ারি অনুষ্ঠিত হয়, সাধারণত বিভিন্ন দেশের সরকারের উচ্চপদস্থ কর্মকর্তা, সেনা ও এই শিল্পের সাথে জড়িতরা এতে হাজির হন।
যদি আপনি একজন গুপ্তচর হন, “তাহলে এরকম সমাবেশ যদি আপনি পান, তাহলে কার পার্কে বসে থাকা বা কোন হোটেল রুমে থাকাটা সবসময়ই ভীষণ অর্থবহ হতে পারে।”
রাশিয়ানরা সম্ভবত দূরপাল্লার সক্ষমতা সম্পন্ন অ্যান্টেনা যার সাথে কম্পিউটার প্রোগ্রামিং যুক্ত, যেটা দিয়ে স্থানীয় নেটওয়ার্ক ট্র্যাফিকে ঢোকা যায়, সেরকম কিছু ব্যবহার করেছে।
“এই সরঞ্জামগুলো নিয়ে আসলে দরজার সামনে বসে থাকার মতো এবং দেখা যে কী পাওয়া যায়,” অধ্যাপক উডওয়ার্ড বলেন, “একসময় কিছু না কিছু পাওয়া যায় যেটা খোলা।”
বার্লিনের ক্রিপ্টোগ্রাফির গবেষক হেনিং সেডলার মনে করেন, সবচেয়ে বেশি যেটা ঘটার সম্ভাবনা তা হল, ঐ কর্মকর্তা তার মোবাইল ফোন দিয়ে কল করেছেন এবং সেই কলটা গুপ্তচরদের অ্যান্টেনায় ধরা পড়ে, তারা সেই কলটি আবার প্রকৃত অ্যান্টেনায় “পাঠিয়ে” দিতে পারে।
কিন্তু এই পুরো সময়টা “তারা যা যা বলা হয় সেসব শুনতে থাকে এবং লিখতে থাকে।”
“এটা আসলে ডিনামাইট বিস্ফোরণের মাধ্যমে মাছ ধরার মতো। আপনি পুকুরে ডিনামাইট ছুঁড়ে মারেন ও এরপর দেখতে থাকেন যে কোন মাছটা ভেসে ওঠে।”
‘আর এইটা ছিল তাদের সহজ শিকার’
তবে আরেকটা যে তত্ত্ব আছে বার্লিন সেটা পুরোপুরি উড়িয়ে দেয়নি – সেটা হল কোন রাশিয়ান স্পাই সরাসরি ঐ লাইনে ডায়াল করে যুক্ত হয় এবং সেটা কেউ ধরতেও পারে নি।
কিন্তু সরকার বারবারই জোর দিয়ে বলছে ঠিক কী ঘটেছিল তারা সেটি তদন্ত করছে তবে এটা আসলে কোন একজনের ব্যক্তিগত ভুলের মাশুল।
তাদের যুক্তি এই কলটা আসলে বিশ্বজুড়ে যেভাবে আড়িপাতা হয় সেভাবেই এটা ধরা পড়ে, এক্ষেত্রে গুপ্তচর সৌভাগ্যবান ছিল কিন্তু জার্মানির ভাগ্য সহায় হয় নি।
তবে সাবেক সিনিয়র সেনা কর্মকর্তা এবং বুন্দেসটাগ সদস্য রডরিখ কিসওয়েটার ঠিক এই যুক্ত মানতে রাজি নন যে “এটা যে কারো সাথেই হতে পারতো”।
“আপনাকে আসলে এরকম বিপর্যয়ের পর কোন না কোন আড়াল খুঁজতে হয়,” বলেন মি. কিসওয়েটার যিনি নেটো সামরিক জোটেও কাজ করেছেন এবং এখন জার্মানির বিরোধী দল কনজারভেটিভ সিডিইউ পার্টির একজন সদস্য।
তার বিশ্বাস কোন “যুদ্ধ না থাকার সময়টা” অনেকের মনে প্রসন্নতা এনে দিয়েছে।
তিনি বলেন, “এটা হয়তো কোন একজনের ব্যক্তিগত ভুল হতে পারে, কিন্তু এর মাধ্যমে পুরো সিস্টেমের ব্যর্থতার ইঙ্গিত পাওয়া যায়।”
তিনি আরও বিশ্বাস করেন, “বহুলচর্চিত রাশিয়ান রোমান্টিসিজম” জার্মানিকে আসলে একটা ‘সহজ লক্ষ্যবস্তুতে’ পরিণত করেছে।
এমনকি জার্মান সরকারেরও কেউ কেউ মনে করে তারা রাশিয়া যে দিন দিন বিরক্তিকর হয়ে উঠছে সে ব্যাপারে এখনো বেশ নরম, এর কারণ হল ইউরোপের অন্য সবার চেয়ে বার্লিন ইউক্রেনে সবচেয়ে বেশি অস্ত্র সহায়তা পাঠিয়েছে।
একইসাথে মন্ত্রীরা এটাও বিশ্বাস করেন যে মস্কো ইচ্ছে করে এই অডিও তাদের বিরোধী নেতা অ্যালেক্সেই নাভালনির শেষকৃত্যের দিন প্রকাশ করে যাতে দেশে সবার মনোযোগ অন্যদিকে ঘুরিয়ে দেয়া যায় এবং বিদেশে বিভক্তি তৈরি করা যায়।
রাশিয়ার প্রেসিডেন্ট ভ্লাদিমির পুতিন একটা “বিশ্বাসঘাতকতার” খেলা খেলছেন, “যেটার ফাঁদে কোনভাবেই আমাদের পড়া যাবেনা” বলে সতর্ক করেন প্রতিরক্ষা মন্ত্রী বরিস পিস্টোরিয়াস।
এই তথ্য ফাঁসের পেছনে যে তারা আছে এটা রাশিয়া স্বীকারও করেনি আবার অস্বীকারও করে নি।
কিন্তু ফেব্রুয়ারির সেই রাতে সিঙ্গাপুরের হোটেল রুমে যেই এই লাইনে আড়িপাতা না কেন, বিমানবাহিনীর এই স্পর্শকাতর কথোপকথন প্রকাশ হয়ে পড়াটা জার্মানির জন্য ক্ষতির কারণ হয়ে এসেছে।
একইসাথে ইউক্রেনে ক্রুজ মিসাইল পাঠানো নিয়ে যে বিতর্ক সেই আলোচনা এই ঘটনায় আবারও সামনে এসেছে, একই সাথে দেশটির নিরাপত্তা ব্যবস্থা ও এর দুর্বলতা নিয়েও আলোচনা চলমান।
বার্লিন হয়তো এখন এটাই আশা করবে যে এটা ছিল আসলেই একটা বিচ্ছিন্ন ঘটনা মাত্র – কোন আস্ত বরফখন্ডের বরফ গলা শুরু হওয়ার মতো ঘটনা নয়।
সূত্র : বিবিসি
",23.571306169979458,293.0
20180522,324,রাজনীতি,"

রামগতিতে নবনির্বাচিত সংসদ সদস্যকে সংবর্ধনা 
","লক্ষ্মীপুর-৪ (রামগতি-কমলনগর) আসনের স্থানীয় সংসদ সদস্য আবদুল্যাহ আল-মামুনকে সংবর্ধনা দেয়া হয়েছে। গতকাল শনিবার সকালে উপজেলা পরিষদ মিলনায়তনে এ সংবর্ধনা দেয় রামগতি উপজেলা প্রাথমিক শিক্ষা পরিবার। এতে সভাপতিত্ব করেন, রামগতি উপজেলা চেয়ারম্যান আলহাজ শরাফ উদ্দিন আজাদ। সহকারি শিক্ষক মুহাম্মদ আবু সায়েদের পরিচালনায় এতে বিশেষ অতিথি ছিলেন উপজেলা আওয়ামী লীগ সভাপতি আবদুল ওযাহেদ মুরাদ ও সহসভপতি ড. আশরাফ আলী শারু। অনুষ্ঠানে সংসদ সদস্য আবদুল্যাহ আল-মামুন শিক্ষার্থীদের উদ্দেশে বলেন, শুধু ভালো ছাত্রছাত্রী হলে চলবে না, ভালো মানুষ হিসেবে গড়ে উঠতে হবে। তিনি আরো বলেন, আগে অনেক শিক্ষার্থী বই কেনার অভাবে ঝরে পড়ত। প্রধানমন্ত্রী ক্ষমতায় আসার পর সব শিক্ষার্থীদের মাঝে বিনামূল্যে বই বিতরণ করা হয়। রামগতি (লক্ষ্মীপুর) সংবাদদাতা।
 
",23.499484603434915,294.0
20181632,463,অর্থনীতি,"

সৌদি আরবে সড়ক দুর্ঘটনায় বাংলাদেশী নিহত
","সৌদি আরবের নাজরান এলাকায় সড়ক দুর্ঘটনায় আবু তালেব (৪৭) নামের এক বাংলাদেশী প্রবাসী নিহত হয়েছেন।
শনিবার (৯ মার্চ) রাতে এ দুর্ঘটনা ঘটে।
আবু তালেব কিশোরগঞ্জ জেলার হোসেনপুর উপজেলার শাহেদল ইউনিয়নের বীর পাইশকা পূর্ব পাড়া গ্রামের আব্দুল হামিদের ছেলে।
নিহতের পরিবার সূত্রে জানা যায়, আবু তালেব সৌদি আরবের একটি কোম্পানিতে ওয়ার্কার হিসেবে দীর্ঘ পাঁচ বছর ধরে কর্মরত ছিলেন। রাতে কোম্পানি থেকে বাসায় ফেরার পথে পেছন দ্রুত গতিতে থেকে আসা অপর একটি গাড়ির ধাক্কায় ঘটনা স্থলেই তার মৃত্যু হয়। আবু তালেবের সংসারে স্ত্রী, এক ছেলে এবং এক কন্যা সন্তান রয়েছে। তার এমন অকাল মৃত্যুতে পরিবারে শোকের ছায়া নেমে এসেছে।
এ ব্যাপারে উপজেলার শাহেদল ইউনিয়ন পরিষদের চেয়ারম্যান মো: ফিরোজ উদ্দিন তার মৃত্যুর ঘটনার সত্যতা নিশ্চিত করেছেন৷
",23.484026928733492,295.0
20051706,210,আইন,বিএনপিপন্থি আইনজীবী রুহুল কুদ্দুস কাজল রিমান্ডে,"সুপ্রিম কোর্ট আইনজীবী সমিতির ২০২৪-২৫ সালের নির্বাচনে ভোট গণনাকে কেন্দ্র করে হট্টগোল, হাতাহাতি ও মারামারির ঘটনায় করা মামলায় বিএনপি-জামায়াতপন্থি নীল প্যানেলের সম্পাদক প্রার্থী ব্যারিস্টার রুহুল কুদ্দুস কাজলকে চার দিনের রিমান্ডে দিয়েছেন আদালত।
রোববার ঢাকার চিফ মেট্রোপলিটন ম্যাজিস্ট্রেট (সিএমএম) আদালতের ম্যাজিস্ট্রেট মোহাম্মদ নুরুল হুদা চৌধুরী এ আদেশ দেন।
এদিন রুহুল কুদ্দুসকে আদালতে হাজির করে সাত দিনের রিমান্ডে নিয়ে জিজ্ঞাসাবাদ করার আবেদন করে মামলার তদন্তকারী কর্মকর্তা ডিবি পুলিশের পরিদর্শক আবুল কালাম আজাদ। অপরদিকে রুহুল কুদ্দুসের আইনজীবীরা রিমান্ড আবেদন বাতিল চেয়ে জামিন আবেদন করেন। উভয়পক্ষের শুনানি নিয়ে আদালত তার ৪ দিনের রিমান্ড মঞ্জুর করেন।
এর আগে শনিবার সন্ধ্যায় রাজধানীর পল্টনের তোপখানা রোডে নিজ চেম্বার থেকে তাকে আটক করে পুলিশের অপরাধ তদন্ত বিভাগ (সিআইডি)। পরে শাহবাগ থানায় হস্তান্তর করলে তাকে গ্রেফতার দেখানো হয়।
শনিবার সন্ধ্যায় রাজধানীর পল্টনে নিজ চেম্বার থেকে তাকে আটক করার তথ্য জানান সিআইডির প্রধান অতিরিক্ত আইজিপি মোহাম্মদ আলী মিয়া।
সুপ্রিমকোর্ট বার নির্বাচনের ভোট গণনাকে কেন্দ্র করে হট্টগোল, হাতাহাতি ও মারামারির ঘটনায় ২০ জনের নামোল্লেখসহ অজ্ঞাতনামা ৩০/৪০ জনের বিরুদ্ধে শুক্রবার শাহবাগ থানায় মামলা করা হয়। মামলায় ১ নাম্বার আসামি করা হয় স্বতন্ত্র সম্পাদক প্রার্থী অ্যাডভোকেট নাহিদ সুলতানা যুথীকে। আর ২ নাম্বার আসামি ব্যারিস্টার রুহুল কুদ্দুস কাজল।
সহকারী অ্যাটর্নি জেনারেল সাইফুর রহমান চৌধুরী সাইফ বাদী হয়ে হত্যাচেষ্টার অভিযোগে এ মামলা করেন। মামলায় ভোট গণনা ছাড়াই জোর করে সম্পাদক পদের ফলাফল ঘোষণা, একটি আইফোন, পকেট থেকে ১৫ হাজার টাকা ছিনিয়ে নেওয়া এবং রড, লাঠি ও চেয়ার দিয়ে হামলার অভিযোগ আনা হয়।
মামলার অন্য আসামিরা হলেন- অ্যাডভোকেট মো. জাকির হোসেন ওরফে মাসুদ (৫৫), অ্যাডভোকেট শাকিলা রৌশন, অ্যাডভোকেট কাজী বশির আহম্মেদ, ব্যারিস্টার ওসমান, অ্যাডভোকেট আরিফ, অ্যাডভোকেট সুমন, অ্যাডভোকেট তুষার, রবিউল, ব্যারিস্টার চৌধুরী মৌসুমী ফাতেমা (কবিতা), সাইদুর রহমান জুয়েল (৪০), অলিউর, যুবলীগ নেতা জয়দেব নন্দী, মাইন উদ্দিন রানা, মশিউর রহমান সুমন, কামাল হোসেন, আসলাম রাইয়ান, অ্যাডভোকেট তরিকুল ও অ্যাডভোকেট সোহাগ।
মামলা দায়েরের পর শুক্রবার রাতেই নাহিদ সুলতানা যুথীর ধানমন্ডির বাসায় অভিযান চালিয়ে চারজনকে গ্রেফতার করে ডিবি। শনিবার দুপুরে এজাহারভুক্ত ৬ নাম্বার আসামি ব্যারিস্টার উসমানকেও ওই বাসা থেকে গ্রেফতার করা হয়। নাহিদ সুলতানা যুথী যুবলীগ চেয়ারম্যান শেখ ফজলে শামস পরশের স্ত্রী।
গত বুধ ও বৃহস্পতিবার সুপ্রিমকোর্ট আইনজীবী সমিতির ২০২৪-২৫ মেয়াদের নির্বাচনে দুদিনব্যাপী ভোটগ্রহণ হয়। সাত হাজার ৮৮৩ জন ভোটারের মধ্যে ভোট দেন পাঁচ হাজার ৩১৯ জন। বৃহস্পতিবার রাতেই ভোট গণনার কথা ছিল। কিন্তু তা হয়নি। শুক্রবার নির্বাচনের ফলাফল ঘোষণা নিয়ে উত্তেজনা দেখা দেয়। হামলার ঘটনাও ঘটে।",23.374541909277745,296.0
20044808,6,রাজনীতি,রংপুরে কৃষক সমিতির সমাবেশ পণ্ড,"রংপুরে পুলিশি বাধার মুখে পড়ে বাংলাদেশ কৃষক সমিতির তিস্তা কৃষক সমাবেশ পণ্ড হয়েছে
রংপুরে পুলিশি বাধার মুখে পড়ে বাংলাদেশ কৃষক সমিতির তিস্তা কৃষক সমাবেশ পণ্ড হয়েছে। সমাবেশ করতে না পেরে মিছিল বের করে নগরীর শাপলা চত্বরে গিয়ে বিক্ষোভ করেন কৃষক নেতারা। পুলিশের এমন আচরণ গণতান্ত্রিক আন্দোলনকে ধ্বংস করবে উল্লেখ করে কৃষক নেতারা তীব্র ক্ষোভ ও নিন্দা জানান। এদিকে পুলিশ বলছে, নিয়ম না মেনে সমাবেশের আয়োজন করেছে কৃষক সমিতি।শনিবার বেলা সাড়ে ১২টায় নগরীর পাবলিক লাইব্রেরি মাঠে সমাবেশের আয়োজন করে বাংলাদেশ কৃষক সমিতি। কৃষক নেতারা অভিযোগ করে বলেন, সারা বছর তিস্তা নদীর স্বাভাবিক পানি প্রবাহ নিশ্চিত করা, ভারতের সঙ্গে দ্রুত পানি চুক্তি করে ন্যায্য হিস্যা আদায়, তিস্তাসহ অন্যান্য নদী, খাল-বিল, জলাশয় পরিকল্পিতভাবে খনন করে তলদেশের নাব্য বজায় রাখা, নদী গবেষকদের পরামর্শের ভিত্তিতে পানি সংরক্ষণের ব্যবস্থা নেয়া, তিস্তার দু’পাড়ে মানুষের যাতায়াত ও কৃষিপণ্য হাট-বাজারে নিতে সড়ক ব্যবস্থার উন্নয়ন, নদী ভাঙনে কৃষকের ফসল, গবাদিপশু, ঘরবাড়ি রক্ষার জন্য পরিকল্পিত স্থায়ী বাঁধ নির্মাণের দাবিতে ডাকা এ সমাবেশে রংপুর বিভাগের ৮ জেলার কৃষক অংশ নেয়ার কথা ছিল। সকাল ১১টা থেকে বিভাগের বিভিন্ন জেলা থেকে কৃষকরা আসতে শুরু করেন। বেলা সাড়ে ১২টায় কৃষক সমিতির নেতারা পাবলিক লাইব্রেরি মাঠে সমাবেশ করতে চাইলে পুলিশ বাধা দেয়। পরে তারা সমাবেশ না করে নগরীতে বিক্ষোভ মিছিল করে স্লোগানের মাধ্যমে তাদের দাবিগুলো তুলে ধরেন। বিক্ষোভ মিছিলটি টাউন হল গেট থেকে নগরীর গুরুত্বপূর্ণ সড়ক প্রদক্ষিণ করে শাপলা চত্বর এলাকায় গিয়ে শেষ হয়। এতে বিভাগের ৮ জেলার ৫ শতাধিক কৃষক অংশ নেন।বিজ্ঞাপনবাংলাদেশ কৃষক সমিতির সাধারণ সম্পাদক কাজী সাজ্জাদ জহির চন্দন বলেন, কৃষকরা এখানে সরকার পরিবর্তন করতে আসেনি। তারা ন্যায্য অধিকারের কথা বলতে এসেছিল। সেটাতেও আজ পুলিশ বাধা দিয়েছে অনুমতির দোহাই দিয়ে। এটি খুবই দুর্ভাগ্যজনক। আমরা মনে করি, এ ধরনের আচরণ গণতান্ত্রিক আন্দোলনকে ধ্বংস করবে। কোতোয়ালি জোনের সহকারী পুলিশ কমিশনার আরিফুজ্জামান বলেন, সমাবেশ করতে গেলে পুলিশের অনুমতি লাগে। তাদের আগেই জানিয়ে দেয়া হয়েছিল। কিন্তু তারা কোনো প্রকার অনুমতি নেয়নি। জনস্বার্থে সমাবেশ বন্ধ করা হয়েছে।",23.24590506074663,297.0
20180832,358,বিজ্ঞান,"

ফিলিস্তিনি শরণার্থীদের সহায়তা বন্ধের সিদ্ধান্ত বদল কানাডার
","কানাডা জাতিসঙ্ঘের ফিলিস্তিনবিষয়ক শরণার্থী সংস্থাকে (ইউএনআরডাব্লিউএ) তহবিল প্রদানের ওপর থেকে নিষেধাজ্ঞা তুলে নিচ্ছে। গাজায় ইসরাইলের হামলা চলাকালীন কানাডা ওই সংস্থার ওপর নিষেধাজ্ঞা প্রদান করে তীব্র সমালোচনার মুখে পড়েছিল। এ ঘটনার পরই এখন তাদের সিদ্ধান্ত বদল করল দেশটি। শুক্রবার এক বিবৃতিতে কানাডার আন্তর্জাতিক উন্নয়ন মন্ত্রী আহমেদ হুসেন বলেছেন, ‘সরকার ইউএনআরডাব্লিউএ-তে তহবিল প্রদান পুনরায় শুরু করছে, যাতে করে ফিলিস্তিনি নাগরিকরা তাদের জরুরি প্রয়োজনে আরো দ্রুত সাহায্য পেয়ে যায়। আলজাজিরা।ইউএনআরডাব্লিউএ-এর বেশ কয়েকজন কর্মী ৭ অক্টোবর হামাসের সাথে হামলায় অংশ নিয়েছিল, ইসরাইলের এমন অভিযোগে যুক্তরাষ্ট্রসহ আরো বেশ কয়েকটি দেশের পাশাপাশি কানাডাও শরণার্থী সংস্থাটিকে সাহায্য করা বন্ধ করে দেয়। ইউএনআরডাব্লিউএ তাৎক্ষণিকভাবে অভিযুক্ত কর্মচারীদের বরখাস্ত করে এবং বিস্ময়কর ও গুরুতর এ অভিযোগের তদন্ত শুরু করে। এমনকি জাতিসঙ্ঘের মহাসচিব আন্তোনিও গুতেরেস এই তদন্তের জন্য স্বাধীন প্যানেল গঠন করেন। ইসরায়েল অবশ্য তাদের অভিযোগের সমর্থনে এখন পর্যন্ত কোনো সুনির্দিষ্ট প্রমাণ দিতে পারেনি।ইউএনআরডাব্লিউএ শুধু ফিলিস্তিনেই নয়, জর্দান, লেবানন, সিরিয়াসহ বেশ কয়েকটি দেশে সাহায্য দিয়ে থাকে। অন্য মানবিক গোষ্ঠীগুলো আগেই সতর্ক করেছিল, জাতিসঙ্ঘের ফিলিস্তিনবিষয়ক শরণার্থী সংস্থাটি তহবিলে অর্থ প্রদান বন্ধ করে দিলে গাজায় ফিলিস্তিনিদের ওপর মারাত্মক প্রভাব ফেলবে। তাই গোষ্ঠীগুলো দাতা দেশগুলোর প্রতি নিষেধাজ্ঞার সিদ্ধান্ত তুলে নেয়ার আহ্বান জানিয়েছিল।
",23.18951412663392,298.0
20180312,301,বিজ্ঞান,"

পশ্চিম তীরে ইসরাইলি বসতির বিস্তৃতি যুদ্ধাপরাধ : জাতিসঙ্ঘ
","ফিলিস্তিনের দখলকৃত ভূখণ্ডে ইসরাইলি বসতি রেকর্ড পরিমাণে বিস্তৃত হচ্ছে। এতে ফিলিস্তিন রাষ্ট্রের বাস্তব সম্ভাবনা বিলীন হওয়ার ঝুঁকি তৈরি হয়েছে বলে সতর্ক করেছেন জাতিসঙ্ঘের মানবাধিকার বিষয়ক প্রধান। ইসরাইল নিজেদের জনসংখ্যা স্থানান্তর করে এসব বসতির বৃদ্ধি ঘটানোর প্রক্রিয়াকে ‘যুদ্ধাপরাধ’ বলে উল্লেখ করেছেন জাতিসঙ্ঘের মানবাধিকার বিষয়ক হাইকমিশনার ভলকার তুর্ক। গত মাসে ইসরাইল অধিকৃত পশ্চিমতীরে নতুন গৃহায়ন পরিকল্পনা ঘোষণা করার পর যুক্তরাষ্ট্রের প্রেসিডেন্ট জো বাইডেনের প্রশাসন একে আন্তর্জাতিক আইনের ‘পরিপন্থী’ বলে অভিহিত করেছে। ‘বসতি স্থাপনকারীদের সহিংসতা ও বসতি স্থাপনের সাথে সম্পর্কিত আইনের লঙ্ঘন বেদনাদায়কভাবে নতুন স্তরে পৌঁছে গেছে আরেকটি কার্যকর ফিলিস্তিনি রাষ্ট্র প্রতিষ্ঠার সব বাস্তব সম্ভাবনা বিলীন করার ঝুঁকি তৈরি করছে’- এক বিবৃতিতে বলেছেন তুর্ক। মার্চের শেষ দিকে জেনিভায় জাতিসঙ্ঘের মানবাধিকার কাউন্সিলে যে প্রতিবেদনটি পেশ করা হবে তার সাথে এ বিবৃতিটি দিয়েছেন তিনি। জাতিসঙ্ঘের নিজস্ব পর্যবেক্ষণ ও অন্য সূত্রগুলোর ভিত্তিতে তৈরি করা ১৬ পৃষ্ঠার এ প্রতিবেদনটিতে ২০২৩ এর অক্টোবরের শেষ পর্যন্ত এক বছর সময়সীমার মধ্যে অধিকৃত পশ্চিমতীরে ইসরাইল ২৪ হাজার ৩০০টি নতুন হাউজিং ইউনিট গড়ে তুলেছে বলে নথিবদ্ধ করা হয়েছে। ২০১৭ সালে পর্যবেক্ষণ শুরু করার পর থেকে এটিই একক সময়ে সবচেয়ে বেশি হাউজিং ইউনিট গড়ে তোলার রেকর্ড বলে প্রতিবেদনটিতে বলা হয়েছে।
 
 
",23.18800172584027,299.0
20044803,1,রাজনীতি,সুনামগঞ্জে প্রেমিককে গাছে বেঁধে প্রেমিকাকে গণধর্ষণ,"সুনামগঞ্জের দোয়ারাবাজারে প্রেমিককে গাছে বেঁধে এক কিশোরীকে দলবদ্ধ ধর্ষণের অভিযোগ উঠেছে স্থানীয় আওয়ামী লীগ নেতা ও তার সহযোগীদের বিরুদ্ধে
সুনামগঞ্জের দোয়ারাবাজারে প্রেমিককে গাছে বেঁধে এক কিশোরীকে দলবদ্ধ ধর্ষণের অভিযোগ উঠেছে স্থানীয় আওয়ামী লীগ নেতা ও তার সহযোগীদের বিরুদ্ধে। শুক্রবার গভীর রাতে উপজেলার মান্নারগাঁও ইউনিয়নের জালালপুর গ্রামের নির্জন বাড়িতে গণধর্ষণের ঘটনা ঘটে। ঘটনার পর ভিকটিমকে উদ্ধার করে পুলিশ হেফাজতে হাসপাতালে ভর্তি করা হয়। এ ঘটনায় শনিবার রাতে ভিকটিম বাদী হয়ে স্থানীয় ওয়ার্ড আওয়ামী লীগের সাধারণ সম্পাদককে প্রধান আসামি করে ৪ জনের বিরুদ্ধে থানায় একটি গণধর্ষণের মামলা করেছেন। মামলায় আসামিরা হলেন উপজেলার জালালপুর গ্রামের লিয়াকত আলীর ছেলে মান্নারগাঁও ইউনিয়নের ৪নং ওয়ার্ড আওয়ামী লীগের সাধারণ সম্পাদক আফছর উদ্দিন (৩৫), ফয়জুল বারী (৪৫), কামারগাঁও গ্রামের ইদ্রিছ আলীর ছেলে আব্দুল করিম (৩৫), জালালপুর গ্রামের হায়াত আলীর ছেলে ছয়ফুল ইসলাম (৩০)। এ ঘটনায় এলাকায় তোলপাড় শুরু হয়েছে।ভিকটিম ও স্থানীয়রা জানান, বিশ্বম্ভরপুর উপজেলার পলাশ গ্রামের সুরুজ আলীর ছেলে মো. নুরুজ্জামান হবিগঞ্জের মাধবপুরে রাজমিস্ত্রির কাজ করেন। ওই কিশোরীর সঙ্গে তার প্রেমের সম্পর্ক ছিল। গত শুক্রবার ভিকটিম প্রেমিক-প্রেমিকা বিয়ে করতে দোয়ারাবাজার উপজেলার কামারগাঁও গ্রামের বন্ধু আফাজ উদ্দিনের বাড়িতে যাওয়ার জন্য রওনা দেন। পথিমধ্যে সন্ধ্যায় দোয়ারাবাজার আজমপুর খেয়া ঘাটে একই গ্রামের সিএনজি চালক আব্দুল করিমের সঙ্গে তাদের কথা হয়। আব্দুল করিম তাদেরকে আফাজ উদ্দিনের বাড়ি নিয়ে যাওয়ার কথা বলে সিএনজিতে তোলেন।বিজ্ঞাপনজালালপুর গ্রামের ভেতরে গিয়ে সিএনজিতে গ্যাস নেই জানিয়ে মান্নারগাঁও ইউনিয়নের ৪নং ওয়ার্ড আওয়ামী লীগের সাধারণ সম্পাদক আফছর উদ্দিনকে (৩৫) ডেকে এনে প্রেমিকা ও প্রেমিককে সমঝে দেন। আফছর উদ্দিন তাৎক্ষণিক তাদেরকে চর থাপ্পর দিয়ে ভয়ভীতি দেখিয়ে বলেন, তোদের কাছে কোন কাবিননামা নেই, তোরা একসঙ্গে কীভাবে থাকবি, তোদেরকে পুলিশে দেয়া হবে। এ কথা বলার পর ভয়ে বন্ধুর বাবা মিয়াজান আলীকে ফোন দেন প্রেমিক নুরুজ্জামান। মিয়াজান আলী ঘটনাস্থলে আসলে আফছর আলী জানায়, রাতের বেলা এদেরকে এভাবে দেয়া যাবে না, সকালে পুলিশে দেয়া হবে। মিয়াজান আলীকে ধমক দিয়ে বিদায় করে দেন আফছর আলী। পরে রাত একটার দিকে ভিকটিম প্রেমিক ও প্রেমিকাকে জালালাপুর গ্রামের ময়না মিয়ার ছেলে ফয়জুল বারী’র ফাঁকা বাড়িতে নিয়ে যান আফছর আলী। এখানে প্রেমিক নুরুজ্জামানকে গাছের সঙ্গে বেঁধে আফছর উদ্দিন, ফয়জুল বারী (৪৫), কামারগাঁওয়ের ইদ্রিছ আলীর ছেলে আব্দুল করিম (৩৫) ও জালালপুরের হায়াত আলীর ছেলে ছয়ফুল ইসলাম (৩০) পালাক্রমে কিশোরীকে গণধর্ষণ করেন। কিশোরী অসুস্থ হয়ে পড়লে তার প্রেমিক নুরুজ্জামানসহ সিএনজিতে তুলে ভোর রাতে জেলা শহরের উদ্দেশ্যে রওনা দেন সিনজি চালক আব্দুল করিম। ভোর সাড়ে ৪ টায় কাটাখালি বাজারের পাশে এসে সিএনজি স্টার্ট বন্ধ হয়ে গেছে জানিয়ে তাদেরকে গাড়ি থেকে নামিয়ে দ্রুত সটকে পড়েন চালক করিম।পরে পথচারী অবসরপ্রাপ্ত পুলিশ সদস্য সিকান্দার আলীকে ঘটনা জানান ভিকটিম কিশোরী ও তার প্রেমিক। একইসঙ্গে তাদের কাছ থেকে দুটি মোবাইল ফোন ও ৮ হাজার টাকা উদ্ধার করে দেয়ার আকুতি জানান। সিকান্দার আলী জানান, শনিবার দুপুরে দুইজন ইউপি সদস্যকে ঘটনা জানিয়ে থানায় খবর দেন। বিকেলে পুলিশ এসে ভিকটিমসহ তার প্রেমিককে হেফাজতে নিয়ে যান।মান্নারগাঁও ইউনিয়নের ৪নং ওয়ার্ড আওয়ামী লীগের সাধারণ সম্পাদক আফছর উদ্দিনের মোবাইল ফোন বন্ধ থাকায় তার বক্তব্য নেয়া সম্ভব হয়নি। দোয়ারাবাজার উপজেলা আওয়ামী লীগের যুগ্ম আহ্বায়ক আব্দুল খালেক জানান, আওয়ামী লীগের কেউ এ ধরণের ঘৃণ্য ঘটনায় যুক্ত থাকলে কঠোর ব্যবস্থা নেয়া হবে। সুনামগঞ্জের অতিরিক্ত পুলিশ সুপার (মিডিয়া) রাজন কুমার দাস বিষয়টি নিশ্চিত করে বলেন, এই ঘটনায় ভিকটিম বাদী হয়ে ৪ জনের বিরুদ্ধে থানায় একটি গণধর্ষণের মামলা করেছেন। পুলিশ আসামিদের গ্রেপ্তারের চেষ্টা করছে। তিনি বলেন, সংবাদ পাওয়ার পর দোয়ারাবাজার থানার ওসি ও সহকারী পুলিশ সুপার (ছাতক সার্কেল) ঘটনাস্থল পরিদর্শন করেছেন।",23.152232419621104,300.0
20173763,275,বিজ্ঞান,"
আল কুরআনের বাণী 
প্রতিপালকের অনুগ্রহ কামনায় দোষ নেই 
","(হজের সময়) তোমাদের জন্য তোমাদের প্রতিপালকের অনুগ্রহ কামনায় (ব্যবসায়-বাণিজ্যে) কোনো দোষ নেই। যখন তোমরা আরাফাত (প্রান্তর) থেকে প্রত্যাবর্তন করবে, তখন (মুজদালিফায়) মাশআরুল হারামের কাছে পৌঁছে আল্লাহকে স্মরণ করো এবং তিনি যেভাবে নির্দেশ দিয়েছেন, ঠিক সেভাবে তাঁকে স্মরণ করো; যদিও আগে তোমরা বিভ্রান্তদের অন্তর্ভুুক্ত ছিলে। (সূরা আল বাকারা-১৯৮)
 
",22.991389622665668,301.0
20046599,16,আইন,যশোরে মাদক ব্যবসার দ্বন্দ্বে যুবক খুন,"আধিপত্য বিস্তারকে কেন্দ্র করে যশোর শহরে রমজান আলী (৩০) নামে এক যুবক খুন হয়েছে
আধিপত্য বিস্তারকে কেন্দ্র করে যশোর শহরে রমজান আলী (৩০) নামে এক যুবক খুন হয়েছে। প্রতিপক্ষের লোকজন তাকে ধারালো অস্ত্রদ্বারা কুপিয়ে হত্যা করে। শুক্রবার রাত ১০টার দিকে শহরের রেলগেট এলাকায় এ ঘটনা ঘটে।রমজান একই এলাকার ফয়েজ শেখের ছেলে। নিহতের লাশ ময়নাতদন্তের জন্য যশোর জেনারেল হাসপাতাল মর্গে রয়েছে। পুলিশ বলছে, রমজান একজন মাদক ব্যবসায়ী। তার নামে যশোর কোতোয়ালি থানাসহ বিভিন্ন থানায় মাদকদ্রব্য আইন, অস্ত্র আইন ও হত্যা মামলাসহ কমপক্ষে ২৫টি মামলা রয়েছে। সম্প্রতি সে একটি মামলায় জেল খেটে বের হয়ে ফের মাদকের কারবারে যুক্ত হয়। রমজানের শাশুড়ি শুকলা খাতুন জানান, ঘটনার রাতে রমজান বাসা থেকে দোকানে যাওয়ার উদ্দেশ্যে বের হয়। সে রেলগেট বাজারের কাছে পৌঁছালে প্রতিপক্ষের সন্ত্রাসীরা ধারালো অস্ত্র দিয়ে তাকে কুপিয়ে ফেলে রেখে যায়। পরে মুমূর্ষু অবস্থায় স্থানীয়রা তাকে উদ্ধার করে সদর হাসপাতালে নিয়ে গেলে কর্তব্যরত চিকিৎসক তাকে মৃত ঘোষণা করেন।সদর হাসপাতালের আরএমও পার্থ প্রতীম চক্রবর্তী জানান, রমজানের বুকে ও ঘাড়ে ধারালো অস্ত্রের আঘাত রয়েছে।বিজ্ঞাপনপ্রাথমিকভাবে ধারণা করা হচ্ছে অতিরিক্ত রক্ত ক্ষরণের কারণে তার মৃত্যু হয়েছে। কোতোয়ালি থানার ওসি আব্দুর রাজ্জাক জানান, রমজানের বিরুদ্ধে যশোর কোতোয়ালি থানায় একাধিক মামলা রয়েছে। আধিপত্য বিস্তারকে কেন্দ্র করে হত্যাকাণ্ডটি ঘটে থাকতে পারে। ঘটনার রহস্য উন্মোচন ও আসামিদের গ্রেপ্তারে পুলিশ অভিযান শুরু করেছে।",22.983963631731,302.0
20181094,390,খেলাধুলা,"

আবারো লাহোরের হার, বেঁচে রইলো করাচির প্লে অফ স্বপ্ন
","টানা সাত ম্যাচে হারের পর অষ্টম ম্যাচে এসে প্রথম জয়ের দেখা পায় লাহোর। তবে এক ম্যাচ পর আবারো পুরনো রূপে শাহিন আফ্রিদির দল। আবারো হারের বৃত্তে বাঁধা পড়েছে তারা। সর্বশেষ গতরাতে উত্তেজনার ম্যাচে করাচি কিংসের কাছে হেরেছে লাহোর।
শনিবার ঘরের মাঠে লাহোরকে আতিথ্য দেয় করাচি। টসে জিতে পাঠায় তাদের ব্যাটিংয়ে। আগে ব্যাট করে ৫ উইকেটে ১৭৭ রান তুলে লাহোর। জবাব দিতে নেমে শেষ বলে জয়ের বন্দরে পৌঁছায় করাচি। তুলে নেয় ৩ উইকেটের জয়। এই জয়ে প্লে অফের আশা এখনো বেঁচে আছে শান মাসুদদের।টসে হেরে ব্যাট করতে নেমে শুরুতেই তাহির বেগকে (৭) হারালেও দ্বিতীয় উইকেট জুটিতে ফখর জামান আর আব্দুল্লাহ শফিক মিলে পথ দেখান লাহোরকে। দু'জনেই তুলে নেন ফিফটি। জুটিতে আসে ৪৮ বলে ৭০ রান। ফখর ৩৫ বলে ৫৪ করে রান আউট হলে ভাঙে যুগলবন্দী।
এরপর শাইহোপ (৯) ও শাহিন আফ্রিদি ফেরেন ১ রানে। আব্দুল্লাহ শফিকও ফেরেন ফিফটি ছুঁয়ে। তার ব্যাটে আসে ৩৯ বলে ৫৫ রান। তবে শেষ দিকে রান বাড়ানোর কাজটা করেন সিকান্দার রাজা ও ডেভিড ভিসে। দু'জনে শেষ ২১ বলে যোগ করেন ৪৬ রান। রাজা ১৬ বলে ২২* ও ভিসে করেন ৯ বলে ২৪* রান।
জবাব দিতে নেমে উদ্বোধনী জুটিতে ৬.৪ ওভারে ৫৯ রান সংগ্রহ করে করাচি। জেমস ভিন্স ২৭ বলে ৪২ করে ফেরেন। আরো ৪০ রান যোগ করে ফেরেন তিনে নামা শান মাসুদও। তার ব্যাটে আসে ১৬ বলে ২৪ রান। দ্রুত ফেরেন পোলার্ড (৩)। আরেক ওপেনার টিম সেইফার্টের ব্যাটে আসে ৩৬ রান।
১৪.২ ওভারে ৪ উইকেটে ১১৩ রান করা করাচিকে জয়ের পথ দেখান ইরফান খান নিয়াজি আর শোয়েব মালিক মিলে। এই জুটিতে আসে ২৭ বলে ৫২ রান। ইরফান ১৬ বলে ৩৫ করে ফিরলেও কার্যত তার ইনিংসই গড়ে দেয় ব্যবধান। শোয়েব মালিক ১৭ বলে ২৭ রানে অপরাজিত থেকে নিশ্চিত করেন জয়।
",22.909791665705946,303.0
20051684,188,লাইফস্টাইল,"উড়ন্ত বিমানে ২৮ মিনিট ঘুমে দুই পাইলট, অতঃপর...","মাঝ আকাশে বিমান উড়ছে। ঠিক এমন সময় দুই পাইলটই যদি ঘুমিয়ে পড়েন তা হলে কী অবস্থা হবে বলুন তো? সত্যি এমন একটি ঘটনা ঘটেছে ইন্দোনেশিয়ার বাতিক এয়ারের একটি এ৩২০ এয়ারবাসের বেলায়। তবে সৌভাগ্যক্রমে কোনো বিপদ ছাড়াই বিমানটি নির্ধারিত গন্তব্যে পৌঁছাতে পারে।
সম্প্রতি প্রকাশিত ইন্দোনেশীয় কর্তৃপক্ষের এক প্রতিবেদনে এ তথ্য পাওয়া যায় বলে জানিয়েছে এয়ারলাইভডটনেট।
আরও পড়ুন:‘মিস ওয়ার্ল্ড’ ২০২৪ মুকুট জিতলেন কে এই সুন্দরী? 
ঘটনাটা গত ২৫ জানুয়ারির। এ৩২০ বিমানটি যাত্রী নিয়ে শিডিউল অনুসারে জাকার্তার সুকর্ণ-হাতা ইন্টারন্যাশনাল এয়ারপোর্ট থেকে কেন্দারির হালু ওলেয়ো বিমানবন্দরে যায়। তার পর সেখান থেকে আবার যাত্রীসহ ফিরতি ফ্লাইট শুরু করে।এটি পরিচালিত হচ্ছিল দুজন পাইলট ও চারজন ফ্লাইট অ্যাটেনডেন্টের মাধ্যমে।
উড়োজাহাজটি যখন ৩৬ হাজার ফুট উচ্চতায় পৌঁছায়, তখন দুই পাইলটই হেডসেট খুলে ফেলেন এবং ককপিটের লাইডস্পিকারের ভলিউম বাড়িয়ে দেওয়া হয়। এ সময় কমান্ডে থাকা পাইলট (পিআইসি) দ্বিতীয় পাইলটের (এসআইসি) কাছে বিশ্রাম নেওয়ার অনুমতি চান। এটা মঞ্জুর হয়। পিআইসি ঘুমিয়ে পড়েন। অপর পাইলট তখন দায়িত্ব বুঝে নেন।
কমান্ড পাইলটের ঘুম ভাঙলে অপর পাইলটের কাছে জানতে চান তিনি বিশ্রাম নিতে চান কিনা। জবাবে এসআইসি জানান তার বিশ্রামের প্রয়োজন নেই। দুই পাইলট এর পর নিজেদের মধ্যে ৩০ সেকেন্ডের মতো কথা বলেন। তার পর পিআইসি আবার ঘুমিয়ে পড়েন।
২০ মিনিটের মতো এসআইসি জাকার্তা এয়ার কন্ট্রোল সেন্টারের (এসিসি) একটি নির্দেশ পাঠ করেন। তার পর অসাবধানতাবশত ঘুমিয়ে পড়েন। বিমানটি চলছিল অটো পাইলটেই। ১২ মিনিট পর জাকার্তা এসিসি জানতে চায় BTK6723 ফ্লাইটটি বর্তমানে যেদিকে যাচ্ছে এটা ধরে আর কতক্ষণ চলবে। কিন্তু পাইলটদের থেকে কোনো উত্তর পায়নি।
এসআইসির সঙ্গে এসিসির শেষ রেকর্ড করা আলাপচারিতার ২৮ মিনিট পর কমান্ড পাইলট ঘুম থেকে ওঠে পড়েন। আর আবিষ্কার করেন উড়োজাহাজটি সঠিক পথে নেই। তিনি তার পরই দেখতে পান অপর পাইলট ঘুমিয়ে আছেন। তিনি তাকে ঘুম থেকে ডেকে তোলেন।
এ সময়ই জাকার্তা এসিসিকে জানান, BTK6723-এর রেডিও যোগাযোগে সমস্যা হয়েছিল এবং এর সমাধান হয়েছে এখন। তার পর উড়োজাহাজটি চলতে থাকে এবং ঝামেলা ছাড়াই জাকার্তায় অবতরণ করে।",22.842248515810088,304.0
20051676,180,লাইফস্টাইল,"গাজার পথে মার্কিন সামরিক জাহাজ, তৈরি হবে ভাসমান বন্দর","অবরুদ্ধ গাজার ফিলিস্তিনিদের জন্য যাতে সমুদ্র পথে ত্রাণ পাঠানো যায়, সেজন্য গাজা উপকূলে একটি ভাসমান বন্দর নির্মাণ করতে যাচ্ছে যুক্তরাষ্ট্র। ইতোমধ্যে এ প্রক্রিয়া শুরু করেছে ওয়াশিংটন। বন্দর নির্মাণের সরঞ্জাম নিয়ে মার্কিন সামরিক বাহিনীর একটি জাহাজ এরইমধ্যে মধ্যপ্রাচ্যের দিকে রওয়ানা হয়েছে।
বিবিসি জানিয়েছে, মার্কিন সামরিক বাহিনীর পক্ষ থেকে বলা হয়েছে, শনিবার ভার্জিনিয়ার একটি সামরিক ঘাঁটি থেকে সাহায্যকারী জাহাজ জেনারেল ফ্রাঙ্ক এস বেসন গাজার পথে রওয়ানা হয়েছে।
সম্প্রতি মার্কিন প্রেসিডেন্ট জো বাইডেন সমুদ্র পথে গাজায় ত্রাণ সহায়তা পাঠাতে গাজা উপকূলে একটি ভাসমান বন্দর নির্মাণের কথা বলেন।
গত বছরের ৭ অক্টোবর থেকে গাজায় অভিযান চালাচ্ছে ইসরাইল। পাঁচ মাস পেরিয়ে যাওয়া এই যুদ্ধ গাজাকে ধ্বংসস্তূপে পরিণত করেছে। জাতিসংঘ সতর্ক করে বলেছে, গাজায় শিশুরা অনাহারে মারা যাচ্ছে, সেখানে দুর্ভিক্ষ প্রায় অনিবার্য।
উদ্ভূত পরিস্থিতিতে স্থল ও আকাশ পথে গাজায় ত্রাণ সরবরাহ কঠিন এবং বিপজ্জনক হয়ে পড়েছে।
ব্রিটিশ সংবাদমাধ্যমটি জানিয়েছে, নিজেদের ত্রাণ বহরে গুলি এবং লুটপাটের ঘটনায় বিশ্ব খাদ্য প্রকল্প (ডব্লিউএফপি) গাজায় তাদের ত্রাণ বিতরণ সাময়িকভাবে বন্ধ রেখেছে। গত শুক্রবার আকাশ থেকে ফেলা ত্রাণের প্যাকেটের আঘাতে গাজায় পাঁচজন নিহত হয়েছে বলে জানা গেছে। ত্রাণের প্যাকেটে বাঁধা প্যারাস্যুট ঠিক মতো না খোলায় দুর্ভাগ্যজনক এ ঘটনা ঘটে।
মার্কিন সেন্ট্রাল কমান্ডের পক্ষ থেকে বন্দর নির্মাণ সরঞ্জাম নিয়ে জাহাজ পাঠানোর বিষয়ে সামাজিক যোগাযোগ মাধ্যম এক্সে দেওয়া এক পোস্টে বলা হয়, প্রেসিডেন্ট বাইডেনের ঘোষণা দেওয়ার ‘৩৬ ঘণ্টারও কম সময়ের মধ্যে’ যুক্তরাষ্ট্রের জাহাজ গাজার পথে রওয়ানা হয়েছে।
পেন্টাগন জানিয়েছে, ভাসমান ঘাঁট নির্মাণে তাদের সর্বোচ্চ ৬০ দিন সময় লাগবে। এ কাজে এক হাজার সেনা অংশ নিচ্ছে। যদিও তাদের কেউই গাজা তীরে যাবে না।
নানা মানবাধিকার সংগঠনের পক্ষ বলা হচ্ছে, ঘাঁট নির্মাণে যে দুই মাস সময় লাগবে, গাজার যুদ্ধবিধ্বস্ত এবং অনাহার পীড়িত মানুষদের পক্ষে ততদিন অপেক্ষা করা অত্যন্ত কঠিন।",22.795364091206913,305.0
20047121,142,আইন,বসতঘরে আগুনে পুড়ে অঙ্গার ঘুমন্ত বৃদ্ধা,"নোয়াখালীর দ্বীপ উপজেলা হাতিয়ায় বসতঘরে ঘুমন্ত এক নারী আগুনে পুড়ে মারা গেছে
নোয়াখালীর দ্বীপ উপজেলা হাতিয়ায় বসতঘরে ঘুমন্ত এক নারী আগুনে পুড়ে মারা গেছে। নিহত ল?লিতা বালা দাস (৮০) হাতিয়া পৌরসভার ৩ নম্বর ওয়ার্ডের কালীমন্দির এলাকার মৃত গোপাল দাসের স্ত্রী। গতকাল ভোর রাতের দিকে উপজেলার হাতিয়া পৌরসভার ৩ নম্বর ওয়ার্ডের কালীমন্দির এলাকায় এ ঘটনা ঘটে।জানা যায়, নিহত ললিতা বালা দাস বসতঘরে একা থাকতেন। তার দুই ছেলে পরিবার নিয়ে ওমান থাকেন। ভোর রাতের দিকে বৈদ্যুতিক শর্ট সার্কিট থেকে তার বসতঘরে আগুনের সূত্রপাত হয়। ওই সময় বসতঘরে ঘুমন্ত অবস্থায় ললিতা দাস আগুনে পুড়ে অঙ্গার হয়ে মারা যায়। হাতিয়া ফায়ার সার্ভিস স্টেশনের ফায়ার ফাইটার মেহেদী হাসান ভূঞা বলেন, ভোর ৫টা ২৫ মিনিটের দিকে খবর পেয়ে হাতিয়া ফায়ার সার্ভিসের একটি ইউনিট ঘটনাস্থলে যায়। সেখানে একঘণ্টা চেষ্টা চালিয়ে আগুন নিয়ন্ত্রণে আনে। অভিযানে বসতঘর থেকে পুড়ে অঙ্গার হয়ে যাওয়া এক বৃদ্ধা নারীর মরদেহ উদ্ধার করা হয়। তবে আগুন লাগার কোনো প্রাথমিক কারণ জানা যায়নি।বিজ্ঞাপনহাতিয়া থানার ভারপ্রাপ্ত কর্মকর্তা (ওসি) জিসান আহমেদ মানবজমিনকে বলেন, পুলিশ ঘটনাস্থলে গিয়ে নিহত নারীর সুরতহাল রিপোর্ট সম্পন্ন করে। এ ঘটনায় একটি অপমৃত্যু মামলা নেয়া হয়েছে। নিহতের স্বজনদের আবেদনের প্রেক্ষিতে মরদেহ ময়নাতদন্ত ছাড়া পরিবারের কাছে হস্তান্তর করা হয়েছে।",22.736978112188503,306.0
20181283,417,আইন,"

রোজায় বন্ধ স্কুল, খোলা থাকবে মাদরাসা : হাইকোর্ট
","পুরো রমজান মাসে প্রাথমিক ও মাধ্যমিক বিদ্যালয় বন্ধ রাখার নির্দেশ দিয়েছেন হাইকোর্ট। একইসাথে ২১ মার্চ পর্যন্ত মাদরাসা চলবে বলে জানানো হয়েছে।
বিচারপতি কে এম কামরুল কাদের ও বিচারপতি খিজির হায়াতের হাইকোর্ট বেঞ্চ রোববার এ আদেশ দেন।
এর আগে রমজানে স্কুল খোলা রাখার যে প্রজ্ঞাপন দেয়া হয়েছিল তাও স্থগিত করেন হাইকোর্ট।
এর আগে ২৫ ফেব্রুয়ারি রমজানে প্রাথমিক ও মাধ্যমিক বিদ্যালয় খোলা রাখার সিদ্ধান্তের বৈধতা চ্যালেঞ্জ করে হাইকোর্টে রিট করেন আইনজীবী মো: ইলিয়াছ আলী মন্ডল।
এর আগে রমজানের প্রথম ১৫ দিন মাধ্যমিক ও নিম্ন মাধ্যমিক স্কুল এবং প্রথম দশ দিন প্রাথমিক স্কুল চালু রাখার ঘোষণা দেয়া হয়েছিল। বলা হয়েছিল, সরকারি প্রাথমিক বিদ্যালয়গুলোতে রমজানের প্রথম ১০ দিন সকাল ৯টা থেকে বিকেল ৩টা ৩০ মিনিটে পর্যন্ত ক্লাস চলবে। জোহরের নামাজের জন্য সোয়া একটা থেকে দেড়টা পর্যন্ত বিরতি থাকবে।
অন্যদিকে রমজান উপলক্ষ্যে ৭ মার্চ থেকে সারা দেশের সব মাদরাসা ছুটি শুরুর কথা ছিল। তবে স্কুল-কলেজে ছুটি ঘোষণার পর মাদরাসার ছুটির তালিকাও সংশোধন করে সরকার। এতে ১৫ দিন ছুটি কমানো হয়। সেই সিদ্ধান্ত অনুযায়ী, মাদরাসায় ক্লাস-পরীক্ষা ২১ মার্চ পর্যন্ত চলবে বলে জানানো হয়। দেশের তিনটি সরকারি আলিয়া মাদরাসা এবং বেসরকারি ইবতেদায়ী, দাখিল, আলিম, ফাজিল ও কামিল মাদ্রাসায় শ্রেণি কার্যক্রমও চলবে বলে উল্লেখ করা হয়।
উল্লেখ্য, এবার চাঁদ দেখা সাপেক্ষে ১১ বা ১২ মার্চ পবিত্র রমজান মাস শুরু হতে পারে।
",22.675893214240766,307.0
20046824,131,অর্থনীতি,‘ভেজালকারী ছোট হোক বড় হোক কাউকে ছাড় দেয়া হবে না’,"রমজানে পণ্যের মান ও মূল্য নিয়ন্ত্রণে বিএসটিআই’র ভেজালবিরোধী বিশেষ অভিযানের ঘোষণা দিয়ে শিল্পমন্ত্রী শিল্পমন্ত্রী নূরুল মজিদ মাহমুদ হুমায়ুন এমপি বলেছেন, ভেজাল, নকল, পরিমাপে কারচুপি এবং সরকার নির্ধারিত মূল্যের চেয়ে বেশি মূল্যে পণ্য বিক্রি করলে শাস্তিমূলক ব্যবস্থা নিবে বিএসটিআই। ভেজালকারী ছোট হোক বা বড় হোক কাউকে ছাড় দেয়া হবে না। সকল ভেজালকারীদের বিরুদ্ধে জিরো টলারেন্স।
রোববার পণ্যের মান প্রণয়ন ও নিয়ন্ত্রণকারী সংস্থা বাংলাদেশ স্ট্যান্ডার্ডস অ্যান্ড টেস্টিং ইনস্টিটিউশন (বিএসটিআই) এর তেজগাঁওস্থ প্রধান কার্যালয়ে ‘পবিত্র মাহে রমজান মাসে নিত্য প্রয়োজনীয় খাদ্যপণ্যের মান নিয়ন্ত্রণে বিএসটিআই গৃহীত বিশেষ কার্যক্রম’ বিষয়ে প্রেস ব্রিফিংয়ে তিনি এসব কথা বলেন।
এ সময় উপস্থিত ছিলেন শিল্প মন্ত্রণালয়ের সিনিয়র সচিব জাকিয়া সুলতানা, বিএসটিআই’র মহাপরিচালক (গ্রেড-১) এস এম ফেরদৌস আলমসহ শিল্প মন্ত্রণালয়ের আওতাধীন বিভিন্ন দপ্তর/সংস্থার প্রধান এবং মন্ত্রণালয়ের ঊর্ধ্বতন কর্মকর্তাবৃন্দ।
তিনি বলেন, রমজানে পণ্যের মান নিয়ন্ত্রণ এবং পণ্যের ওজন ও পরিমাপে কারচুপি রোধে ভ্রাম্যমাণ আদালতের কার্যক্রম আরও জোরদার করা হচ্ছে। ঢাকা মহানগরীতে প্রতিদিন ৩টি বিশেষ মোবাইল কোর্ট পরিচালনা করা হবে। এ ছাড়া জেলা-উপজেলা পর্যায়ে প্রশাসনের সহযোগিতায় ভ্রাম্যমাণ আদালত পরিচালনা করবে বিএসটিআই। একই সঙ্গে র‍্যাব ও ঢাকা মেট্রোপলিটন পুলিশের সঙ্গে যৌথভাবে ভ্রাম্যমাণ আদালত পরিচালনা করা হবে। এসব কার্যক্রম পরিচালনার সময় অনৈতিকভাবে ব্যবসায়ীরা যাতে বেশি দামে পণ্য বিক্রি করতে না পারেন, তা মনিটরিং করবে বিএসটিআই।
মন্ত্রী বলেন, আকস্মিকভাবে পরিচালিত অভিযানে বিশেষ করে রোজাদাররা সচরাচর যে খাবার ও পানীয় গ্রহণ করে থাকেন, সেগুলোর ওপর বিশেষ নজর দেওয়া হবে। এ সময় ফলমূল, পানীয়, ফলের সিরাপ, মুড়ি, খেজুর, কোমল পানীয় পাউডার, কার্বোনেটেড বেভারেজ, ভোজ্যতেল, সরিষার তেল, ঘি, পাস্তুরিত দুধ, নুডলস, সেমাই, পানি, ডেক্সট্রোজ মনোহাইড্রেট এবং ইফতার সামগ্রীর মান ও দাম নিয়ন্ত্রণ করা হবে।
তিনি বলেন, সারা দেশ থেকে মোট ৬১৬টি খাদ্যপণ্যের নমুনা সংগ্রহ করা হয়েছে। এরমধ্যে এ পর্যন্ত পরীক্ষা হয়েছে ৫৬২টি। যার মধ্যে মানসম্মত নমুনা ৫১১টি, নি¤œমানের নমুনা ৫১টি ।বিজ্ঞাপনএ ছাড়া আরও ৫৪টি নমুনা পরীক্ষাধীন রয়েছে। নি¤œমানের পণ্য সরবরাহকারীদের কারণ দর্শানোর নোটিশ দেওয়া হয়েছে। শো-কজের পর ১০টি প্রতিষ্ঠান তাদের পণ্যের মান উন্নয়ন করে বিএসটিআইকে অবহিত করায় তাদের পণ্য পুনরায় পরীক্ষার জন্য ল্যাবরেটরিতে প্রেরণ করা হয়েছে। সংবাদ সম্মেলনে জানানো হয়, মহামান্য হাইকোর্টের পূর্বের নির্দেশ থাকায় নির্দেশে এবং জনস্বার্থ বিবেচনা করে বিএসটিআই ফলমূলে ফরমালিন পরীক্ষা করে থাকে। এ বছর ১৯২টি নমুনা বাজার থেকে ক্রয় করে ফরমালিনের উপস্থিতি পরীক্ষা করা হয়। তবে কোনোটিতে ফরমালিনের উপস্থিতি পাওয়া যায়নি।
ব্রিফিংয়ে শিল্পমন্ত্রী জানান, জুলাই ২০২৩ থেকে ফেব্রুয়ারি ২০২৪ পর্যন্ত (৮মাস) বিএসটিআই পণ্যের মান নিয়ন্ত্রণ ও পণ্যের ওজন ও পরিমাপে কারচুপিরোধকল্পে ১৫৫৩টি মোবাইল কোর্ট পরিচালনার মাধ্যমে ১৫৪৩টি মামলা দায়ের করে এবং ৪ কোটি ৮৪ লাখ ২৮ হাজার টাকা জরিমানা করে। এ সময়ে ২৩টি কারখানা সিলগালা করা হয় এবং পরিমাপে কম দেয়ায় প্রেট্রোল পাম্পের ৩৯২টি ইউনিট সিলগালা করা হয়। এছাড়া উক্ত সময়ে ড্রিংকিং ওয়াটার, ভোজ্যতেল (ফর্টিফাইড এডিবল ওয়েল) ও অবৈধ প্রসাধনীর বিষয়ে বিশেষ মোবাইল কোর্ট পরিচালনা করা হয়।
শিল্পমন্ত্রী আরও জানান, বিএসটিআই পণ্যের হালাল সনদ প্রদান শুরু করছে। ইতিমধ্যে ৮৪টি পণ্যের হালাল সার্টিফিকেট প্রদান করেছে। বিএসটিআই হালাল সনদ প্রদানকালে ধর্মীয় দিকের পাশাপাশি পণ্যের স্ট্যান্ডার্ড অ্যান্ড সেফটির বিষয়টি একদল অডিট টিমের মাধ্যমে যাচাই করে দক্ষতার সাথে দেখে থাকে। যার ফলে বিএসটিআই’র হালাল সনদ আন্তর্জাতিকভাবে স্বীকৃত।
অনলাইনে পণ্য ক্রয়ের পূর্বে বিএসটিআই’র অনুমোদন নিশ্চিত হয়ে পণ্যের অর্ডার করার পরামর্শ প্রদান করেন শিল্পমন্ত্রী। প্রয়োজনে বিএসটিআই’র হটলাইন (১৬১১৯) এ ফোন দিয়ে নিশ্চিত হওয়ার অনুরোধ জানান তিনি।",22.657416227573123,308.0
20051696,200,অর্থনীতি,কীটপতঙ্গ নিয়ে গবেষণার তাগিদ কৃষি বিশেষজ্ঞদের,"জলবায়ুর পরিবর্তনের কারণে সৃষ্ট কীটপতঙ্গের উপদ্রব নিয়ন্ত্রণ রাখার মাধ্যমে খাদ্য নিরাপত্তা ঝুঁকি কমানোর প্রযুক্তি উদ্ভাবনে গবেষণা কার্যক্রম জোরদার করার তাগিদ দিয়েছেন কৃষি বিশেষজ্ঞরা।
শনিবার বাংলাদেশ কৃষি গবেষণা কাউন্সিলের অডিটরিয়ামে ‘পাঁচ দশকে কীটতাত্ত্বিক গবেষণা ও উন্নয়ন এবং উদ্ভূত চ্যালেঞ্জ মোকাবিলায় ভবিষ্যৎ কর্মপরিকল্পনা প্রণয়ন’ শীর্ষক দিনব্যাপী আন্তর্জাতিক সম্মেলনে তারা এ তাগিদ দেন।
বাংলাদেশ কীটতত্ত্ব সমিতি আয়োজিত এ সম্মেলনে সভাপতিত্ব করেন বাংলাদেশ কৃষি গবেষণা ইনস্টিটিউটের মহাপরিচালক দেবাশীষ সরকার। এতে অতিথি ছিলেন বাংলাদেশ কৃষি গবেষণা কাউন্সিলের নির্বাহী চেয়ারম্যান শেখ মোহাম্মদ বখতিয়ার।
সম্মেলনে মূল প্রবন্ধ উপস্থাপন করেন বাংলাদেশ কীটতত্ত্ব সমিতির সাবেক সভাপতি ও আন্তর্জাতিক ভুট্টা ও গম উন্নয়নকেন্দ্রের জ্যেষ্ঠ পরামর্শক সৈয়দ নুরুল আলম।
সম্মেলনে বক্তারা বলেন, কৃষি গবেষণা ও উন্নয়ন কার্যক্রম যুগোপযোগী করার জন্য বর্তমান কৃষিনীতি হালনাগাদকরণ, নতুন নীতিমালা প্রণয়ন এবং বাস্তবায়নে সরকারের সার্বিক সহযোগিতা প্রয়োজন। শেখ মোহাম্মদ বখতিয়ার জলবায়ু পরিবর্তনজনিত উদ্ভূত কীটপতঙ্গের উপদ্রব নিয়ন্ত্রণ রাখার মাধ্যমে খাদ্য নিরাপত্তা ঝুঁকি কমানোর প্রযুক্তি উদ্ভাবনে গবেষণা কার্যক্রম জোরদার করার জন্য কীটতত্ত্ববিদগণের পরামর্শ দেন।
বক্তারা আরও বলেন, জলবায়ু পরিবর্তনের কুপ্রভাবে বিশ্বব্যাপী কীটপতঙ্গের দ্রুত বিস্তার ঘটছে। কৃষকরা প্রতিনিয়ত নতুন নতুন কীটপতঙ্গের সমস্যার মুখোমুখি হচ্ছে। বিশ্বব্যাপী কীটপতঙ্গ আক্রমণের বিস্তরে বর্তমানে বিশ্ব খাদ্য নিরাপত্তা ঝুঁকিতে।
এ পরিপ্রেক্ষিতে খাদ্য উৎপাদন বৃদ্ধি এবং খাদ্য নিরাপত্তা ঝুঁকি হ্রাস করতে কার্যকর পরিবেশবান্ধব বালাই ব্যবস্থাপনা উদ্ভাবন ও বাস্তবায়নের ওপর সম্মেলনে বিশেষ গুরুত্ব দেওয়া হয়।
ভারতের বিভিন্ন পাবলিক ও প্রাইভেট বিশ্ববিদ্যালয় ও গবেষণা প্রতিষ্ঠানের বিশিষ্ট কীটতত্ত্ববিদরা আমন্ত্রিত বক্তা হিসেবে সম্মেলনে চারটি গবেষণা প্রবন্ধ উপস্থাপন করেন।",22.533817715851665,309.0
20046688,105,রাজনীতি,আনুষ্ঠানিকভাবে ভাঙলো জাতীয় পার্টি,"আনুষ্ঠানিকভাবে ভেঙে গেল জাতীয় পার্টি। গতকাল রাজধানীর ইঞ্জিনিয়ারিং ইনস্টিটিশনে রওশন এরশাদপন্থিরা কাউন্সিল করে নতুন কমিটি ঘোষণা দিয়েছেন। এতে ৩ বছরের জন্য এরশাদপত্নী বেগম রওশন এরশাদ চেয়ারম্যান এবং কাজী মামুনুর রশীদ মহাসচিব হিসেবে দায়িত্ব পেয়েছেন। জাতীয় পার্টি ব্রাকেটবন্দি হলেও এখনো লাঙ্গলের কর্তৃত্ব আরেক অংশের চেয়ারম্যান জিএম কাদেরের হাতেই আছে। এ ছাড়াও দলীয় কার্যালয়ও আছে জিএম কাদেরপন্থিদের কবজায়। এটি নিয়ে নতুন করে কোনো নাটকীয় পরিবেশ সৃষ্টি হয় কিনা এখন তা দেখার বিষয়। কাউন্সিলে রওশন এরশাদপন্থিরা দলকে নতুন করে সাজিয়ে শক্তিশালী অবস্থায় নিয়ে যেতে চান বলে জানিয়েছেন। জিএম কাদেরের নেতৃত্বাধীন অংশের মহাসচিব মো. মুজিবুল হক চুন্নু এক প্রতিক্রিয়ায় জানিয়েছেন, আমরাই মূল জাতীয় পার্টি। যদিও জাতীয় পার্টির ভাঙনের ইতিহাস এটাই প্রথম নয়। এর আগেও ৬ বার ভেঙেছিল দলটি।
গতকাল কাউন্সিলে রওশন এরশাদ হুইল চেয়ারে করে যোগদান করেন।বিজ্ঞাপনতার নাম চেয়ারম্যান হিসেবে ঘোষণা করা হলে উপস্থিত কাউন্সিলর ও ডেলিগেটরা দুহাত তুলে সমর্থন জানান। মহাসচিব হিসেবে ঘোষণা করা হয় কাজী মামুনুর রশীদের নাম। এরপর তিনি রওশনের পা ছুঁয়ে সালাম করেন। আংশিক কমিটিতে আরও দায়িত্ব পান নির্বাহী চেয়ারম্যান কাজী ফিরোজ রশীদ, সিনিয়র কো-চেয়ারম্যান সৈয়দ আবু হোসেন বাবলা, কো-চেয়ারম্যান সাহিদুর রহমান টেপা, শফিকুল ইসলাম সেন্টু, রাহগির আল মাহি সাদ এরশাদ, গোলাম সারোয়ার মিলন ও সুনীল শুভ রায়। এর আগে ২৮শে জানুয়ারি রওশন এরশাদ নিজেকে চেয়ারম্যান ও কাজী মামুনুর রশীদকে মহাসচিব ঘোষণা দিয়ে পার্টি চেয়ারম্যান জিএম কাদের ও মহাসচিব মো. মুজিবুল হক চুন্নুকে বহিষ্কার করেন। এরপর বহিষ্কৃত ও স্বেচ্ছায় দল থেকে সরে আসা নেতাকর্মীদের একাট্টা করেন রওশন।
সৈয়দ আবু হোসেন বাবলার সভাপতিত্বে কাউন্সিল অনুষ্ঠিত হয়। দুপুর ১২টায় কাউন্সিলের শুরুতে জাতীয় সংগীত এবং দলীয় পতাকা উত্তোলন করা হয়। এরপর শোক প্রস্তাব পাঠ করেন দলটির ভাইস চেয়ারম্যান জিয়াউল হক মৃধা। রওশন এরশাদ সভাস্থলে যোগ দেন বেলা ১২টা ৪০ মিনিটে। এ সময় কণ্ঠশিল্পী নকুল কুমার বিশ্বাস গান পরিবেশন করে তাকে স্বাগত জানান।
কাউন্সিলে সাংগঠনিক রিপোর্ট পেশ করেন খণ্ডকালীন মহাসচিবের দায়িত্বে থাকা কাজী মামুনুর রশীদ। এ সময় রওশন এরশাদ লিখিত বক্তব্য পাঠ করেন। তিনি বলেন, এই সম্মেলন যদি না হতো, তাহলে জাতীয় পার্টি হারিয়ে যেতো। হাজার হাজার নেতাকর্মীকে আমরা হারিয়ে ফেলতাম। দেশের মানুষ জাতীয় পার্টি থেকে মুখ ফিরিয়ে নিতো। দ্বাদশ জাতীয় সংসদ নির্বাচনেই তার প্রতিফলন ঘটেছে। এই দশম সম্মেলনের মাধ্যমে এরশাদের নীতি-আদর্শ এবং উন্নয়ন-সমৃদ্ধি ও সংস্কারের রাজনীতি পুনঃপ্রতিষ্ঠার সুযোগ সৃষ্টি হয়েছে। জনগণের মনে আবার আমরা বিশ্বাস প্রতিষ্ঠা করতে পেরেছি।তিনি বলেন, আমরা অনেক প্রতিকূল পরিস্থিতি মোকাবিলা করে এখনো টিকে আছি। ১৯৯৬ সালের নির্বাচনের পর যখন একটু ঘুরে দাঁড়ালাম, তখন আমাদের দলীয় প্রতীক লাঙ্গল নিজেদের আয়ত্তে রাখার জন্য আদালতে দাঁড়াতে হয়েছিল। আদালতের সুবিচারে এরশাদ এবং আমি লাঙ্গল প্রতীক জাতীয় পার্টির জন্য বরাদ্দ পেয়েছিলাম। সেই লাঙ্গল প্রতীক এখনো আমাদের জাতীয় পার্টির অনুকূলে আছে এবং আগামীতেও থাকবে।
রওশন বলেন, স্পষ্টভাবে বলে দিতে চাই- এরশাদের জাতীয় পার্টিতে কোনো বিভেদ নেই। আমরা এক আছি, ঐক্যবদ্ধ আছি এবং থাকবো। অতীতে যারা পার্টি ছেড়ে গেছে, তারা কেউ এরশাদের নীতি-আদর্শ নিয়ে যায়নি। এমনকি তারা তার ছবিও সঙ্গে নেয়নি। তাই জাতীয় পার্টি কখনো ভেঙেছে- তা আমি মনে করি না। পার্টির চেয়ারম্যান হিসেবে আমি পার্টির ক্ষমতা কেন্দ্রীভূত না রেখে বিকেন্দ্রীকরণ করার প্রস্তাব রেখেছি। জাতীয় পার্টিতে গণতন্ত্র চর্চার একটা নিদর্শন আমরা সৃষ্টি করতে চাই।
সম্মেলনে এরশাদপুত্র রাহগির আল মাহি সাদ এরশাদ বলেন, আমার আব্বুর রেখে যাওয়া তার প্রিয় সংগঠন জাতীয় পার্টিকে আবার সুসংগঠিত করার অঙ্গীকার নিয়ে আপনাদের সামনে দাঁড়াতে পেরেছি। রাজনৈতিক প্রতিহিংসার করণে- শিশু বয়সেই মায়ের হাত ধরে আমাকে জেলে যেতে হয়েছিল। আজ আবার রাজনীতির জন্যে মায়ের হাত ধরে আপনাদের সামনে এসেছি।
মহাসচিব কাজী মামুনুর রশীদ বলেন, আয়-ব্যয়ের হিসাব চেয়ে একাধিক দফায় চিঠি দিলেও সাবেক কমিটির চেয়ারম্যান ও মহাসচিব (জিএম কাদের ও মুজিবুল হক চুন্নু) কোনো উত্তর দেননি। যে কারণে কোনো হিসাব উপস্থাপন করা সম্ভব হয়নি। এখন হিসাব না দিলেও ভবিষ্যতে আইনগতভাবে হিসাব আদায় করা হবে। জিএম কাদের পার্টির সঙ্গে বেঈমানি করেছেন।
তিনি বলেন, ২৬টি আসনে সমঝোতার মাধ্যমে নির্বাচনে তিনি আওয়ামী লীগের সভাপতির প্রার্থী হিসেবে রংপুর-৩ আসনে প্রার্থী হন। জিএম কাদের জাতীয় পার্টির প্রার্থী ছিলেন না। তিনি বারবার বলেছেন, নির্বাচনে অংশ নেবেন না। সারা দেশের ২৫০ জন প্রার্থীকে কোরবানি দিয়েছেন। তাদের কোনো খোঁজ নেননি। আমরা জাতীয় পার্টিকে শক্তিশালী দল হিসেবে গড়ে তুলবো।
সম্মেলনে বক্তব্য রাখেন কৃষক-শ্রমিক-জনতা লীগের সভাপতি বঙ্গবীর কাদের সিদ্দিকী, জেপি’র মহাসচিব সাবেক মন্ত্রী শেখ শহীদুল ইসলাম, বাংলাদেশ লিবারেল ডেমোক্রেটিক পার্টির (বিএলডিপি) চেয়ারম্যান সাবেক মন্ত্রী এম নাজিমউদ্দীন আল-আজাদ, বাংলাদেশ ইসলামী ফ্রন্টের এমএ মতিন প্রমুখ। এ ছাড়াও যোগ দেন চীনের সহকারী রাষ্ট্রদূত ফেং জিজিয়া প্রমুখ।
বঙ্গবীর কাদের সিদ্দিকী বলেন, আমি স্বৈরাচারকে ঘৃণা করি। এরশাদ যখন স্বৈরাচার ছিলেন তখন তাকেও তীব্র ঘৃণা করতাম। তিনি প্রেসিডেন্ট থাকতে তাকে ঘৃণা করতাম। আমার হৃদয়ে স্বৈরাচারের কোনো জায়গা নেই। তবে তিনি স্বৈরাচার থেকে একজন প্রকৃত রাজনীতিবিদ হয়েছেন এজন্য তিনি এই উপমহাদেশের একজন শ্রেষ্ট মানুষ।
কাউন্সিলের বিষয়ে জাতীয় পার্টির একাংশের মহাসচিব মো. মুজিবুল হক চুন্নু বলেন, আরেকটি ব্রাকেটবন্দি দল হতে পারে। কিন্তু আমরাই মূল জাতীয় পার্টি। রওশন এরশাদপন্থিদের পৃথক কাউন্সিল করা দলের গঠনতন্ত্র বিরোধী। তবে আমরা তাদের কার্যক্রমকে গুরুত্ব দিচ্ছি না। জিএম কাদেরের নেতৃত্বে জাতীয় পার্টি ঐক্যবদ্ধ রয়েছে এবং থাকবে।",22.502234303275205,310.0
20046604,21,অর্থনীতি,নলডাঙ্গায় কৃষকের বসতবাড়ি পুড়ে ছাই,"নাটোরের নলডাঙ্গায় অগ্নিকাণ্ডে মুনছুর আলী নামের এক কৃষকের বসতবাড়ির ৫টি টিনশেড ঘর পুড়ে ছাই হয়েছে
নাটোরের নলডাঙ্গায় অগ্নিকাণ্ডে মুনছুর আলী নামের এক কৃষকের বসতবাড়ির ৫টি টিনশেড ঘর পুড়ে ছাই হয়েছে। গতকাল সকাল সাড়ে ৮টার দিকে উপজেলার পিপরুল ইউনিয়নের বাঙ্গালপাড়া গ্রামে এ অগ্নিকাণ্ডের ঘটনা ঘটে। খবর পেয়ে নলডাঙ্গা ফায়ার সার্ভিসের একটি ইউনিট আধাঘণ্টার চেষ্টায় আগুন নিয়ন্ত্রণ করেন। এলাকাবাসী ও নলডাঙ্গা উপজেলা ফায়ার সার্ভিসের ভারপ্রাপ্ত স্টেশন কর্মকর্তা হাবিবুর রহমান জানান, শনিবার সকাল সাড়ে ৮টার দিকে উপজেলার পিপরুল ইউনিয়নের বাঙ্গালপাড়া গ্রামের কৃষক মুনছুর আলীর টিনশেডের বাড়িতে আগুন লাগে। খবর পেয়ে উপজেলা ফায়ার সার্ভিসের একটি ইউনিট আধাঘণ্টার চেষ্টায় আগুন নিয়ন্ত্রণ করেন। এর মধ্যে আগুনে বসতবাড়ির ২টি ঘর সম্পূর্ণ ও ৩টি ঘর আংশিক পুড়ে ছাই হয়। এতে নগদ ১ লাখ টাকাসহ প্রায় আড়াই লাখ টাকা ক্ষয়ক্ষতি হয়েছে। তবে কীভাবে আগুন লেগেছে নিশ্চিত করে বলতে না পারলেও রান্নাঘরের চুলা থেকে আগুনের সূত্রপাত বলে ধারণা করছে ফায়ার সার্ভিস ও এলাকাবাসী।",22.401437722194494,311.0
20046830,137,অর্থনীতি,"ওসমানীনগরে মহাসড়কে যানজট, বাড়ছে ঝুঁকি","সিলেট-ঢাকা মাহাসড়কের ওসমানীনগরে তীব্র যানজটের কারণে ভোগান্তিতে পড়তে হচ্ছে দূরপাল্লার যাত্রীদের
সিলেট-ঢাকা মাহাসড়কের ওসমানীনগরে তীব্র যানজটের কারণে ভোগান্তিতে পড়তে হচ্ছে দূরপাল্লার যাত্রীদের। উপজেলার বাণিজ্যিক প্রাণকেন্দ্র গোয়ালাবাজার মহাসড়কটিতে প্রতিনিয়ত সৃষ্টি হয় যানজট। ফলে ঘণ্টার পর ঘণ্টা যানজটে আটকা পড়ে দূরপাল্লার গাড়িসহ সরকারি-বেসরকারি সেবা প্রদানের গাড়ি। অভিযোগ উঠেছে, মহাসড়কের অটোরিকশা ও ব্যাটারিচালিত ইজিবাইক (টমটম) চলাচলে নিষেধাজ্ঞা থাকলেও ঢাকা-সিলেট মহাসড়কের ওসমানীনগর অংশে তা মানা হচ্ছে না। উপজেলার শেরপুর থেকে নাজির বাজার পর্যন্ত প্রতিটি বাজার এলাকার মহাসড়কের মধ্যে অবৈধ স্ট্যান্ড বানিয়ে দাপট দেখাচ্ছেন চালকরা। এসব যানবাহন মহাসড়কের ফুটপাথসহ সড়কের বেশির ভাগ স্থান দখল করে দীর্ঘ সময় যাত্রীদের জন্য দাঁড়িয়ে থাকে। ফলে সৃষ্টি হয় যানজটের। এ ছাড়া মহাসড়ক সংলগ্ন বিভিন্ন ছোট ছোট সড়কের সংযোগস্থানে একাধিক ব্যাটারিচালিত ইজিবাইক (টমটম) অবৈধ স্ট্যান্ড থাকায় মহাসড়ক থেকে সংযোগ সড়কে যাতায়াতকারী যানবাহনের বাধার সৃষ্টি হচ্ছে। বিশেষ করে এই এলাকা বেশি দুর্ঘটনাপ্রবণ হয়ে উঠেছে বলে মনে করছেন সংশ্লিষ্টরা। সরজমিন উপজেলার গোয়ালাবাজারে দেখা গেছে, সম্প্রতি মহাসড়কটি ইট দিয়ে মেরামত করা হয়।বিজ্ঞাপনফলে দুই সাইড নিচু থাকায় মহাসড়কেই গড়ে উঠেছে অটোরিকশা ও ব্যাটারিচালিত ইজিবাইকের অবৈধ স্ট্যান্ড। যানজটের কারণে দূরপাল্লার যানবাহন বেশির ভাগ সময় গোয়ালাবাজারটি পাড়ি দিতে প্রায় আধাঘণ্টা বা তার চেয়েও বেশি সময় লাগছে। তাজপুর, দয়ামির, উনিশ মাইল এবং সাদিপুরে মহাসড়কের আশপাশে রয়েছে একাধিক সিএনজি চালিত অটোরিকশার স্ট্যান্ড ও ভাসমান দোকান। এর ফলে একদিকে যেমন বেড়েছে যানজট, তেমনি রয়েছে মৃত্যুঝুঁকিও। এদিকে, এসব অবৈধ স্ট্যান্ডের বিরুদ্ধে প্রয়োজনীয় কোনো ব্যবস্থা গ্রহণ না করায় দিন দিন আরও জটিল হচ্ছে যানজটের সমস্যা। এ সমস্যা নিরসনে প্রশাসনের হস্তক্ষেপ কামনা করছেন সচেতন মহল। অটোরিকশা ও ইজিবাইকের চালকেরা জানান, পর্যাপ্ত ব্যবস্থা না থাকায় মহাসড়কের পাশেই গাড়ি রাখতে বাধ্য হচ্ছেন তারা।স্থানীয়দের অভিযোগ, প্রশাসনের পক্ষ থেকে মাঝে-মধ্যে অভিযান পরিচালনা করে অবৈধ স্ট্যান্ডগুলো তুলে দিলেও প্রশাসনের লোকজন চলে আসার পরপরই আবার আগের অবস্থা তৈরি হয়। অটোরিকশা ও ইজিবাইকের কারণে সড়ক সরু হয়ে দীর্ঘ যানজটের সৃষ্টি হয়। ব্যবসায়ীরা জানান, মহাসড়কের ওপর অবৈধ স্ট্যান্ড বানিয়ে অবস্থান করছে অটোরিকশা ও ইজিবাইক। বিশেষ করে গোয়ালাবাজার চতুর্দিক থেকে অটোরিকশা ও ইজিবাইক জটলার কারণে কিছুক্ষণ পরপরই যানজট সৃষ্টি হয়। দূরপাল্লার বাসচালক আজিজুর রহমান বলেন, অনেক সময় ঢাকা থেকে গাড়ি চালিয়ে আসলে কোথাও এমন যানজট দেখা যায়নি। কিন্তু গোয়ালাবাজার পাড়ি দিতে হলে জ্যামে আটকে থাকতে হয় ঘণ্টার পর ঘণ্টা। শেরপুর হাইওয়ে থানার ওসি পরিমল দেব বলেন, মহাসড়কে অটোরিকশা ও টমটম চলাচল বন্ধে হাইওয়ে পুলিশ প্রতিনিয়ত কাজ করছে। অবৈধভাবে মহাসড়কে চলাচলের জন্য মামলা দেয়া হয় কিন্তু মামলার পর আবার চলে আসে। মহাসড়কে ব্যাটারিচালিত ইজিবাইক (টমটম) চলাচলে নিষেধাজ্ঞা রয়েছে তাই এগুলো জব্দ করা হয়। শুধু প্রশাসন নয়, এসব বন্ধে সবার সহযোগিতা প্রয়োজন রয়েছে বলে জানান তিনি।",22.271017368530327,312.0
20051922,270,শিক্ষা,স্মার্ট দেশ গড়তে স্মার্ট জেনারেশন তৈরি করতে হবে: শিক্ষামন্ত্রী,"শিক্ষামন্ত্রী মহিবুল হাসান চৌধুরী বলেছেন, স্মার্ট বাংলাদেশ গড়তে স্মার্ট সিটিজেন এবং স্মার্ট জেনারেশন তৈরি করতে। রোববার সাভারের বিরুলিয়ায় ড্যাফোডিল স্মার্ট সিটিতে ড্যাফোডিল ইন্টারন্যাশনাল ইউনিভার্সিটির (ডিআইইউ) একাদশ সমাবর্তনে প্রধান অতিথির বক্তব্যে তিনি এ কথা বলেন।
সমাবর্তন অনুষ্ঠানে বিশ্ববিদ্যালয়ের চ্যান্সেলর রাষ্ট্রপতি মোহাম্মদ সাহাবুদ্দিনের প্রতিনিধি হিসাবে সভাপতিত্ব করেন শিক্ষামন্ত্রী। এতে সমাবর্তন বক্তা হিসাবে বক্তব্য রাখেন আমেরিকার জর্জটাউন ইউনিভার্সিটির অধ্যাপক ড. ফ্রাঙ্কো গান্ডোলিফ। সমাবর্তন অনুষ্ঠানে স্বাগত বক্তব্য রাখেন ডিআইইউর ট্রাস্টি বোর্ডের চেয়ারম্যান ড. মো. সবুর খান।
অন্যান্যের মধ্যে বক্তব্য রাখেন বাংলাদেশ বিশ্ববিদ্যালয় মঞ্জুরি কমিশনের চেয়ারম্যান (অতিরিক্ত দায়িত্ব) প্রফেসর ড. মোহাম্মদ আলমগীর, বিশ্ববিদ্যালয়ের উপাচার্য অধ্যাপক ড. এম লুৎফর রহমান। ভ্যালিডেকটোরিয়ান বক্তব্য দেন সাংবাদিকতা বিভাগের গ্র্যাজুয়েট মো. মেহরাবুল হক।
শিক্ষামন্ত্রী বলেন, স্মার্ট বাংলাদেশ গড়তে স্মার্ট সিটিজেন এবং স্মার্ট জেনারেশন তৈরি করতে হবে এবং শুধু স্মার্ট ফোন হাতে নিলেই স্মার্ট জেনারেশন হবে না। তাকে মন মানসিকতায় স্মার্ট হওয়ার জন্য গ্লোবাল সিটিজেন হতে হবে।
তিনি বলেন, গ্লোবাল সিটিজেন হতে হলে ভেল্যু সিস্টিমের জায়গায় টলারেন্সের ন্যায় একটা মানসিকতা থাকতে হবে। তাকে নন কমিউনাল মানুষ হতে হবে। তার অন্য ধর্ম, সম্প্রদায় ও সংস্কৃতির প্রতি বিদ্বেষপূর্ণ মনোভাব থাকতে পারবে না। তাকে সহনশীল হতে হবে।
পাশাপাশি দক্ষতার জায়গায় তাকে আজীবন ‘লাইফ লং লারনার’ হওয়ার একটা মানসিকতা অবশ্যই ধারণ করতে হবে। তাহলেই সে স্মার্ট মানুষ হিসেবে নিজেকে গড়ে তুলতে পারবে এবং সেই স্মার্ট মানুষদের নিয়েই আগামীতে স্মার্ট বাংলাদেশ গড়ে তুলবেন বলে তিনি আশা ব্যক্ত করেন।
এবারের সমাবর্তনে ৬২৮৪ জন গ্র্যাজুয়েটকে ডিগ্রি প্রদান করা হয়। এছাড়াও অনুষ্ঠানে কৃতিত্বপূর্ণ ফলাফল অর্জনকারী ১২ জন গ্র্যাজুয়েটকে চ্যান্সেলর, চেয়ারম্যান ও উপাচার্যসহ বিভিন্ন ক্যাটাগরিতে ‘স্বর্ণপদক’ প্রদান করা হয়।
এবারের সমাবর্তনে চ্যান্সেলর অ্যাওয়ার্ডপ্রাপ্তরা হলেন কম্পিউটার সায়েন্স অ্যান্ড ইঞ্জিনিয়ারিং বিভাগের কাওসার হোসেন ও সুমাইয়া আকতার সাম্মী, ব্যবসায় প্রশাসন বিভাগের জান্নাতুল ফেরদৌস মিম, টেক্সটাইল ইঞ্জিনিয়ারিং বিভাগের নাদিম খান শান্ত এবং কম্পিউটিং অ্যান্ড ইনফরমেশন সিস্টেমস বিভাগের মো. মাহামুদুল হাসান সুমন।",22.26359436928995,313.0
20181168,399,লাইফস্টাইল,"

ডায়মন্ড হাউস : ডায়মন্ড জুয়েলারি জগতে এক বিশ্বস্ত নাম
","ডায়মন্ড হাউস বাংলাদেশের একটি আইএসও-প্রত্যয়িত হীরার গয়না কোম্পানি। ডায়মন্ড হাউস তাদের সম্মানিত গ্রাহকদের সেরা মানের হীরার গয়না সরবরাহ করে থাকে। বাংলাদেশের প্রতিটি ডায়মন্ড হাউসের তুলনায় একটু ভিন্ন হওয়ায় এই হাউসটি দেশে বিক্রির চাহিদা অনেক গুণ বাড়িয়েছে।
ডায়মন্ড হাউস হলো একটি হীরার গয়না কোম্পানি, এটি ২০১৬ সালে প্রতিষ্ঠিত হয়। বর্তমানে, ডায়মন্ড হাউসের ঢাকায় পাঁচটি শোরুম এবং ঢাকার বাইরে আরো তিনটি শোরুম রয়েছে। বর্তমানে ঢাকায় গ্রাহকদের চাহিদার শীর্ষে রয়েছে ডায়মন্ড হাউস। প্রতিদিন ঢাকায় অন্যান্য ডায়মন্ড-এর শো রুমের থেকে অনেক গুণ বেশি ডায়মন্ড বিক্রি করে থাকে ডায়মন্ড হাউস।  কেন হীরা এত দামি হয় জানতে চাওয়া হয় ডায়মন্ড হাউসের প্রতিষ্ঠাতার কাছে। তিনি বলেন, হীরার সাথে জড়িয়ে আছে প্রায় পাঁচ হাজার বছরের ইতিহাস। ভারতের এই বহুমূল্য রত্ন বর্তমানে ইংল্যান্ডের রাজপরিবারে শোভা বৃদ্ধির কাজ করছে। পৃথিবীতে কোহিনূরের থেকেও অনেক দামী এবং বড় হীরা আছে। তবে সেগুলো নিয়ে মানুষের মনে অতটা কৌতূহল নেই, যতটা কোহিনূর হীরা নিয়ে আছে। আর সেসবের কারণ হলো একটাই, সেটা হলো এই হীরা যেকোনো মেয়েকে আরো বেশি সৌন্দর্য করে তুলে।
তিনি আরো বলেন, বাংলাদেশের বেশিভাগ মানুষই হীরা কিনার ক্ষমতা নেই। কিন্তু আমরা সাশ্রয়ী মূল্য বিক্রি করে থাকি। তাছাড়া আমরা আমাদের সকল কাস্টমারকে ক্রয়ক্ষমতার মধ্যে সন্তুষ্ট রাখার চেষ্টা করি।
",22.226781864423902,314.0
20046609,26,অর্থনীতি,বোদা প্রেস ক্লাবের কমিটি গঠন,"বোদা প্রেস ক্লাবের সাধারণ সভা শনিবার দুপুরে প্রেস ক্লাবের হলরুমে অনুষ্ঠিত হয়েছে
বোদা প্রেস ক্লাবের সাধারণ সভা শনিবার দুপুরে প্রেস ক্লাবের হলরুমে অনুষ্ঠিত হয়েছে। প্রেস ক্লাবের সভাপতি নজরুল ইসলামের সভাপতিত্বে অনুষ্ঠিত সাধারণ সভায় প্রেস ক্লাবের উপদেষ্টা সিনিয়র সাংবাদিক মো. আমির খসরু লাবলু, প্রেস ক্লাবের সাধারণ সম্পাদক রাশেদুজ্জামান বাবু, প্রেস ক্লাবের সদস্য আনোয়ার হোসেন বুলবুল, মাসুম বিল্লাহ, আব্দুল মালেক, রাসেদুজ্জামান রাসেল, সফিকুল আলম দোলন, মনোরঞ্জন সরকার, অমিয় আলম অমি, মিরাজ হোসেন মিঠু, নাসিরুল ইসলাম রানা, আব্দুর রহিম রিপন, সাজ্জাদ হাসান আল তারিক, নুর ইসলাম, রবিউল ইসলাম রিপন, রাকিব হোসেন, মির্জা মো. আব্দুল মতিন, আহসান হাবিব, হারুন অর রশিদ, জয়নুল আবেদীন ও সিদ্ধার্থ কর্মকার বক্তব্য রাখেন। সভায় সর্বসম্মতিক্রমে নজরুল ইসলামকে সভাপতি ও রাশেদুজ্জামান বাবুকে সাধারণ সম্পাদক পুনরায় নির্বাচিত করে বোদা প্রেস ক্লাবের কমিটি গঠন করা হয়। নির্বাহী কমিটির ১১ জন সহ ২৪ সদস্যবিশিষ্ট কমিটি গঠন করা হয়। প্রেস ক্লাবের উপদেষ্টা সিনিয়র সাংবাদিক মো. আমির খসরু লাবলু প্রেস ক্লাবের উপদেষ্টা হিসেবে বহাল রয়েছেন। সভায় প্রেস ক্লাবের উন্নয়ন নিয়ে আলোচনা অনুষ্ঠিত হয়।",22.21240300169692,315.0
20051689,193,রাজনীতি,মানচিত্রখচিত পতাকা উড়ছে ঘরেঘরে,"অগ্নিঝরা মার্চের দশম দিন আজ। ১৯৭১ সালের ১০ মার্চ উত্তাল গোটা বাংলা। স্বাধীনতার প্রশ্নে উজ্জীবিত ও সংগঠিত হচ্ছিল মুক্তিকামী বাঙালি। কারণ অর্থনৈতিক বৈষম্য, শোষণ, অবিচারের শিকার বাঙালির সামনে তখন মুক্তির পথে হেঁটে যাওয়া ছাড়া আর কোনো উপায় ছিল না।
অন্যদিকে বঙ্গবন্ধুর ভাষণের পর থেকে সবকিছু চলতে থাকে তারই নির্দেশ মেনে। স্বাধীনতার মূলমন্ত্র বঙ্গবন্ধুর ৭ মার্চের বক্তৃতা বারবার প্রচার ও সম্প্রচার হতে থাকে। ঘরে ঘরে উড়ছে বাংলাদেশের মানচিত্রখচিত স্বাধীন বাংলার পতাকা।
সরকারি ও বেসরকারি ভবন, ব্যবসা ও শিক্ষাপ্রতিষ্ঠানে কালো পতাকা ওড়ে। এমনকি রাজারবাগ পুলিশ লাইন, থানা ও হাইকোর্টের প্রধান বিচারপতির বাসভবনেও কালো পতাকা উত্তোলিত হয়।
১৯৭১ সালের ১০ মার্চ বঙ্গবন্ধুর নির্দেশে সারা দেশে সরকারি ও আধা-সরকারি অফিসের কর্মচারীরা দশম দিনের মতো কাজে যোগদানে বিরত থাকেন। এদিন সকালে বঙ্গবন্ধু নিজ বাসভবনে একদল বিদেশি সাংবাদিককে বলেন, সাত কোটি বাঙালি আজ নিজেদের অধিকার সম্পর্কে অত্যন্ত সচেতন। যে কোনো মূল্যে তারা এই অধিকার আদায়ে দৃঢ়সংকল্পবদ্ধ।
তিনি বলেন, এ পর্যন্ত বাঙালিরা অনেক রক্ত দিয়েছে। এবার আমরা এই রক্ত দেওয়ার পালা শেষ করতে চাই।
বিকালে ওয়ালীপন্থি ন্যাপের উদ্যোগে শোষণমুক্ত স্বাধীন বাংলার দাবিতে ঢাকা নিউমার্কেট এলাকায় পথসভা হয়। সভায় অধ্যাপক মোজাফফর আহমদ সভাপতিত্ব করেন। ‘লেখক-শিল্পী মুক্তি সংগ্রাম পরিষদ’-এর ব্যানারে লেখক ও শিল্পীরা রাজধানীতে বিক্ষোভ মিছিল করেন।
নিউইয়র্কে প্রবাসী বাঙালি ছাত্ররা জাতিসংঘ সদর দফতরের সামনে বিক্ষোভ করেন। ছাত্ররা নিরস্ত্র বাঙালিদের হত্যা বিষয়ে জাতিসংঘের হস্তক্ষেপ কামনা করে মহাসচিব উ-থান্টের কাছে স্মারকলিপি পেশ করেন।
এদিন সকালে ঢাকা বিশ্ববিদ্যালয়ের সার্জেন্ট জহুরুল হক হল প্রাঙ্গণে কেন্দ্রীয় ছাত্রলীগের উদ্যোগে কর্মিসভা হয়। সেখানে ছাত্রলীগ ও ডাকসু নেতাদের স্বাক্ষরিত স্বাধীন বাংলাদেশ ছাত্র সংগ্রাম পরিষদের এক বিবৃতিতে বাঙালি সৈন্য, ইপিআর ও পুলিশ বাহিনীর সদস্যদের প্রতি পাকিস্তানি উপনিবেশবাদী সরকারের সঙ্গে সহযোগিতা না করার আবেদন জানানো হয়।
বঙ্গবন্ধু এক বিবৃতিতে বলেন, বাংলাদেশের জনগণের প্রতি আমি যে নির্দেশ দিয়েছি, সচিবালয়সহ সরকারি ও আধা-সরকারি অফিস-আদালত, রেলওয়ে ও বন্দরগুলোতে তা পালিত হচ্ছে। বঙ্গবন্ধু ওই বিবৃতিতে বলেন, ক্ষমতাসীন চক্র প্রতিহিংসাপরায়ণ হয়ে বাংলাদেশের জনগণের বিরুদ্ধে গভীর চত্রান্তে লিপ্ত।
করাচিতে সাংবাদিকদের সঙ্গে আলোচনাকালে ন্যাপ প্রধান ওয়ালী খান বলেন, তিনি বঙ্গবন্ধুর সঙ্গে মতবিনিময়ের জন্য ১৩ মার্চ ঢাকায় আসবেন। তিনি আরও বলেন, ক্ষমতা যাতে হন্তান্তর করা যায়, সেজন্য আগে শাসনতন্ত্র প্রণয়নের চেষ্টা করতে হবে।",22.209671612269215,316.0
20181489,442,অর্থনীতি,"

নোয়াখালীতে আরো একটি গ্যাস কূপের সন্ধান
","এবার নোয়াখালীর কোম্পানীগঞ্জের চরকাঁকড়া ইউনিয়নে আরো একটি গ্যাস কূপের সন্ধান মিলেছে। এ গ্যাস কূপটি উপজেলার শাহজাদপুর-সুন্দলপুর গ্যাসক্ষেত্রের ৩ নম্বর কূপ। এতে প্রতিদিন ১০ মিলিয়ন ঘনফুট গ্যাস জাতীয় গ্রিডে সরবরাহ করা যেতে পারে বলে ধারণা করছে সংশ্লিষ্ট কর্মকর্তারা। উপজেলার চরকাঁকড়া ইউনিয়নে খনন কাজ শেষে গ্যাস প্রাপ্তির তথ্য নিশ্চিত করেন বাংলাদেশ পেট্রোলিয়াম এক্সপ্লোরেশন অ্যান্ড প্রোডাকশন কোম্পানি লিমিটেডের (বাপেক্স) প্রকল্প পরিচালক প্রিন্স মো: আল হেলাল। শনিবার (৯ মার্চ) বিকেলে আনুষ্ঠানিকভাবে কূপটির সর্বনিম্ন স্তরে (লোয়ার জোন) আগুন জ্বালানো হয়।
বাপেক্সের সুন্দলপুর গ্যাসক্ষেত্রের তথ্যমতে, গত বছরের নভেম্বরে শুরু হওয়া কূপ খননের কাজ শেষ হয় গত শুক্রবার। প্রাথমিকভাবে কূপটির তিনটি জোনে গ্যাসের অস্তিত্ব মিলেছে। এখন কূপটিতে চলছে ডিএসটি টেস্ট। এটি শেষ হলে জানা যাবে এখানে কী পরিমাণ গ্যাস মজুত আছে। কূপটির মোট ৩ হাজার ৩৮৫ মিটার গভীরে খনন করা হয়। যার মধ্যে লোয়ার জোনের ৩ হাজার ৪১ মিটার থেকে ৩ হাজার ৪৬ মিটার এবং ৩ হাজার ৫৭ মিটার থেকে ৩ হাজার ৬৪ মিটার পর্যন্ত টেস্ট কার্যক্রম চলছে।
বাপেক্সের চরকাঁকড়া ৩ নম্বর কূপের ড্রিলিং ইনচার্জ মো: আসাদুজ্জামান বলেন, এই কূপ থেকে প্রতিদিন ১০ মিলিয়ন ঘনফুট গ্যাস জাতীয় গ্রিডে সরবরাহ করা যেতে পারে বলে আশা করা হচ্ছে। তবে লোয়ার জোনে গ্যাসের চাপ দেখে মনে হচ্ছে, এই কূপ থেকে আরো বেশি পরিমাণ গ্যাস মজুদ আছে।’
উল্লেখ্য, গত বছরের নভেম্বরের শুরুতে এ গ্যাসক্ষেত্রের ৩ নম্বর কূপের খননকাজ শুরু করে বাপেক্স। এর আগে ২০১৩ সালের ৮ জানুয়ারি শাহাজাদপুর-সুন্দলপুর গ্যাসক্ষেত্রটির ১ নম্বর কূপ উৎপাদনের যাওয়ার পর আনুষ্ঠানিক উদ্বোধন করেছিলেন প্রধানমন্ত্রী শেখ হাসিনা। এরপর সুন্দলপুর গ্যাসক্ষেত্রের ২ নম্বর কূপ থেকে গ্যাস উত্তোলন শুরু করা হয়।
",22.183445912958724,317.0
20046623,40,অর্থনীতি,গাজীপুরে যুবকের হাতের কব্জি বিচ্ছিন্ন,"গাজীপুরে এক ব্যবসায়ীর বাম হাতের কব্জি কেটে বিচ্ছিন্ন করে ফেলেছে সন্ত্রাসীরা
গাজীপুরে এক ব্যবসায়ীর বাম হাতের কব্জি কেটে বিচ্ছিন্ন করে ফেলেছে সন্ত্রাসীরা। পরে এটি উদ্ধার করেছে পুলিশ। কব্জিটি স্থানীয় ব্যবসায়ী মো. মাসুদের (৩২) বলে জানা গেছে। তার গ্রামের বাড়ি কিশোরগঞ্জ জেলার করিমগঞ্জ থানা এলাকায়। তিনি গাজীপুর মহানগরের বাসন সড়ক এলাকায় বসবাস করে ব্যবসা করতেন।গাজীপুর মেট্রোপলিটন পুলিশের বাসন থানার এসআই মতিউজ্জামান জানান, শনিবার সকালে ৯৯৯ নম্বর থেকে ফোন পেয়ে নগরের বাসন থানাধীন ভোগরা পেয়ারা বাগান এলাকার? একটি গলিতে এক যুবকের বাম হাতের বিচ্ছিন্ন কব্জি পড়ে থাকার খবর পাই। হাতের বিচ্ছিন্ন অংশটি কুকুরে খেয়ে ফেলতে পারে, এমন ধারণা করে এলাকাবাসী তা একটি খুঁটিতে ঝুলিয়ে রাখে। পরে পুলিশ ঘটনাস্থল থেকে কব্জিটি উদ্ধার করে সুরুতহাল প্রতিবেদন তৈরির পর তা শহীদ তাজউদ্দীন আহমদ মেডিকেল কলেজ হাসপাতাল মর্গে পাঠিয়েছি। এর আগে এলাকাবাসী মাসুদকে উদ্ধার করে একই হাসপাতালে পাঠায়। তবে কি কারণে এ ঘটনা ঘটেছে এবং কারা এর সঙ্গে জড়িত এ বিষয়ে এখনো কিছু জানা যায়নি। বিষয়টি তদন্ত করা হচ্ছে।",22.139101676122465,318.0
20181355,425,অর্থনীতি,"

রমজানে মেট্রোরেল চলাচলের সময় বাড়বে
","আসন্ন রমজান মাসের প্রথমার্ধে মেট্রোরেল চলাচলে সময়ের কোনো পরিবর্তন হবে না। তবে দ্বিতীয়ার্ধে রাতে ট্রেন চলাচলের সময় উভয় দিকে এক ঘণ্টা করে বাড়বে। এ সময় মতিঝিল থেকে সর্বশেষ ট্রেন রাত ৯টা ৪০ মিনিটে এবং উত্তরা থেকে সর্বশেষ ট্রেন রাত ৯টা ২০ মিনিটে ছাড়বে।
রোববার (১০ মার্চ) রাজধানীর ইস্কাটনে ডিএমটিসিএলের সভা কক্ষে আয়োজিত এক সংবাদ সম্মেলনে এ কথা জানান মেট্রোরেল পরিচালনাকারী প্রতিষ্ঠান ঢাকা ম্যাস ট্রানজিট কোম্পানি লিমিটেডের (ডিএমটিসিএল) ব্যবস্থাপনা পরিচালক এমএএন ছিদ্দিক।
তিনি বলেন, ইফতারের সময়ের আগে-পরে ২৫০ এমএল বোতল বহন করা যাবে। এক্ষেত্রে অবশ্যই পানির বোতল বিনে ফেলতে হবে। যেখানে-সেখানে ফেলা যাবে না। ট্রেনের ভেতর ও বাইরে এলইডি স্ক্রিনে ইফতারের সময়সূচি প্রদর্শিত হবে।
বর্তমানে মেট্রোরেল উত্তরা উত্তর থেকে মতিঝিল পর্যন্ত চলাচল করছে। সকাল ৭টা থেকে রাত ৮টা পর্যন্ত চলছে মেট্রোরেল। ১৬টি স্টেশন থেকে যাত্রীরা মেট্রোরেলে উঠা-নামা করতে পারেন।
২০২২ সালের ২৮ ডিসেম্বর মেট্রোরেলের উত্তরা থেকে আগারগাঁও অংশ উদ্বোধন করেন প্রধানমন্ত্রী শেখ হাসিনা। ২০২৩ সালের ৪ নভেম্বর উদ্বোধন করা হয় আগারগাঁও থেকে মতিঝিল অংশ। এ বছরের শেষ দিন উত্তরা থেকে মতিঝিল পর্যন্ত ১৬টি স্টেশনের সবগুলোই খুলে দেয়া হয়।
মতিঝিল থেকে কমলাপুর অংশের কাজ এখনো চলমান। আগামী বছরের মধ্যে ওই অংশ চালু করা সম্ভব হবে বলে কর্তৃপক্ষ আশা করছে।
",22.10026386930793,319.0
20181765,481,আইন,"

ফতুল্লায় গৃহবধূর লাশ উদ্ধার, স্বামী আটক
","নারায়ণগঞ্জের ফতুল্লায় নিপা আক্তার (৩০) নামের এক গৃহবধূর লাশ উদ্ধার করা হয়েছে। পুলিশ এ ঘটনায় জিজ্ঞাসাবাদের জন্য নিহতের স্বামী আজিবুর রহমানকে (২৩) আটক করেছে।
শনিবার (৯ মার্চ) দিবাগত রাত ৩টার দিকে ফতুল্লা মডেল থানার মুসলিমনগর মরা খালপাড় এলাকায় এ ঘটনা ঘটে।
সংবাদ পেয়ে পুলিশ রোববার ভোরে নারায়ণগঞ্জের ভিক্টোরিয়া হাসপাতাল থেকে নিহতের লাশ উদ্ধার করে। এ সময় সেখান থেকে জিজ্ঞাসাবাদের জন্য নিহতের স্বামীকে আটক করে।
নিহত নিপা আক্তার মানিকগঞ্জ জেলার সিঙ্গাইর থানার সাজেদ খানের মেয়ে।
নিহতের স্বামী আজিবুর রহমান পাবনা জেলার ভেড়া থানার পূর্ব শ্রিকণ্ঠদিয়ার কালু শেখের ছেলে। তিনি তার স্ত্রীকে নিয়ে ফতুল্লা থানার মুসলিমনগর মরা খালপাড় এলাকায় ভাড়ায় বসবাস করতেন এবং বিসিকে একটি ডাইং কারখানায় কাজ করে আসছিলেন।
পুলিশ জানিয়েছে, আজিবুর রহমান তাদের জানিয়েছেন, চলতি মাসের ১ তারিখে স্ত্রীকে নিয়ে মুসলিমনগর মরা খালপাড় এলাকায় বাসা ভাড়া নিয়ে বসবাস শুরু করেন এবং বিসিকস্থ মার্টিন ডাইংয়ে কাজ করে আসছিলেন। সম্পর্কের সূত্রে নিপার সাথে ছয় মাস আগে বিয়ে হয় তার। এটি নিপার তৃতীয় বিয়ে।
আজিবুর আরো জানান, প্রতিদিনের মতো তিনি শনিবার রাত সাড়ে ৮টার দিকে নিজ কর্মস্থল থেকে বাসায় ফিরে আসেন। রাতের খাবার খেয়ে সাড়ে ১০টার দিকে তারা একসাথে ঘুমিয়ে পড়েন। রাত ৩টার দিকে তার ঘুম ভেঙে গেলে তিনি দেখতে পান ঘরের দরজা খোলা এবং বিছানায় স্ত্রী নেই। তখন তিনি বাথরুমে খোঁজ করে না পেয়ে ছাদে যান। তখন তিনি নিচের দিকে তাকিয়ে দেখতে পান তার স্ত্রীর লাশ। তখন তিনি দৌড়ে নিচে নেমে ডাক-চিৎকার করে আশপাশের লোকজন জড়ো করে তাদের সহোযোগিতায় তার স্ত্রীকে হাসপাতালে নিয়ে যান। সেখানে কর্তব্যরত চিকিৎসক নিপা আক্তারকে মৃত ঘোষণা করেন। তবে কিভাবে এ ঘটনা ঘটেছে সে বিষয়ে তিনি কিছুই বলতে পারছেন না।
ফতুল্লা মডেল থানার অফিসার ইনচার্জ (ওসি) নূরে আযম মিয়া জানান, সংবাদ পেয়ে রোববার ভোর সাড়ে ৫টার দিকে পুলিশ ভিক্টোরিয়া হাসপাতালে গিয়ে লাশ উদ্ধার করে এবং জিজ্ঞাসাবাদের জন্য নিহতের স্বামীকে থানায় নিয়ে আসে। ময়নাতদন্তের রিপোর্ট পেলে মৃত্যুর প্রকৃত কারণ জানা যাবে।
",22.07013477476912,320.0
20181873,495,রাজনীতি,"

 শেরপুরে মন্দির পরিদর্শনে খাদ্যমন্ত্রী
","বগুড়ার শেরপুরের মা ভবানী মন্দির পরিদর্শন করেছেন খাদ্যমন্ত্রী সাধন চন্দ্র মজুমদার। শনিবার দুপুরে উপজেলার ভবানীপুর ইউনিয়নের প্রাচীন এই মন্দিরটি পরিদর্শন করেন তিনি। হিন্দু ধর্মাবলম্বীদের ৫১টি পীঠস্থানের মধ্যে দিয়ে মন্ত্রী এ সময় মা ভবানীকে পূজা প্রার্থনা করেন। মন্দির পরিদর্শনকালে তার সাথে উপস্থিত ছিলেন উপজেলা নির্বাহী অফিসার সুমন জিহাদী, থানার অফিসার ইনচার্জ রেজাউল করিম, উপজেলা খাদ্য নিয়ন্ত্রক অফিসার মামুন এ কাইয়ুম, ভবানীপুর ইউপি চেয়ারম্যান আবুল কালাম আজাদ, উপজেলার মহিলা বিষয়ক কর্মকর্তা সুবির কুমার পালসহ আরো অনেকে।
",22.04068594494982,321.0
20051652,165,রাজনীতি,শিল্পমন্ত্রীকে একহাত নিলেন মান্না,"রমজানে আঙুর–আপেলের পরিবর্তে বরই–পেয়ারা দিয়ে ইফতারের পরামর্শ দেওয়ায় শিল্পমন্ত্রী নূরুল মজিদ মাহমুদ হুমায়ূনকে একহাত নিলেন নাগরিক ঐক্যের সভাপতি ও গণতন্ত্র মঞ্চের নেতা মাহমুদুর রহমান মান্না।
রোববার জাতীয় প্রেস ক্লাবে বাংলাদেশ প্রবাসী অধিকার পরিষদের উদ্যোগে দেশের অর্থনৈতিক বিপর্যয়, প্রবাসীদের ভাবনা, সংকট ও সুরক্ষা শীর্ষক আলোচনা সভায় শিল্পমন্ত্রীকে একহাত নেন মান্না।
গত ৪ মার্চ ওসমানী মিলনায়তনে জেলা প্রশাসক সম্মেলন শেষে সাংবাদিকদের সঙ্গে কথা বলার একপর্যায়ে আসন্ন রমজানে আঙুর–আপেলের পরিবর্তে বরই–পেয়ারা দিয়ে ইফতারের পরামর্শ দেন শিল্পমন্ত্রী নূরুল মজিদ মাহমুদ হুমায়ূন। তিনি বলেন, আমাদের অভাবের অভিযোগ তো আছেই। সবকিছুতে তো আমরা স্বয়ংসম্পূর্ণ নয়। ফলমূল তো বিদেশ থেকে আমদানি করতে হয়, সেগুলো আপনাদের বুঝতে হবে। বরই দিয়ে ইফতার করেন না কেন? আঙুর লাগবে কেন, আপেল লাগবে কেন, আমাদের দেশে কি আর কোনো ফল নেই। দেশীয় ফল বরই, বেলের শরবত, শসা, পেয়ারা ইত্যাদি দিয়ে ইফতারির প্লেট সাজান।
মন্ত্রীর এমন বক্তব্যের পর ব্যাপক সমালোচনা চলছে সোশ্যাল মিডিয়াসহ সর্বত্র। সাধারণ মানুষ থেকে শুরু করে সরকারবিরোধী বিভিন্ন রাজনৈতিক দলের নেতারাও এই সমালোচনায় যুক্ত হয়েছেন। অনেকে শিল্পমন্ত্রীর ওই বক্তব্যের বিরুদ্ধে তীব্র মন্তব্য করছেন।
এবার শিল্পমন্ত্রী নূরুল মজিদ মাহমুদ হুমায়ূনকে উদ্দেশ করে মান্না বলেন, ‘যার রাখাল হওয়ার যোগ্যতা নাই, সে মন্ত্রী হয়ে বসে আছে। এখানে যারা অন্ধ তারাই সবচেয়ে বেশি চোখে দেখে। আওয়ামী লীগের এক মন্ত্রী বলেছেন, খেজুর খাওয়ার দরকার নাই বরই খাও, তার তো রাখাল হওয়ার যোগ্যতা নাই।’",22.02969591782477,322.0
20046614,31,শিক্ষা,শর্ত গোপন করে বেরোবির ২ শিক্ষকের পিএইচডিতে ভর্তি,"শর্ত গোপন করে বেগম রোকেয়া বিশ্ববিদ্যালয়ের (বেরোবি) দুই শিক্ষকের বিরুদ্ধে পিএইচডি কোর্সে ভর্তির অভিযোগ উঠেছে
শর্ত গোপন করে বেগম রোকেয়া বিশ্ববিদ্যালয়ের (বেরোবি) দুই শিক্ষকের বিরুদ্ধে পিএইচডি কোর্সে ভর্তির অভিযোগ উঠেছে। তারা হলেন ভূগোল ও পরিবেশ বিজ্ঞান বিভাগের সহযোগী অধ্যাপক আতিউর রহমান ও সুবরণ চন্দ্র সরকার। এনিয়ে জাহাঙ্গীন নগর বিশ্ববিদ্যালয় থেকে বেগম রোকেয়া বিশ্ববিদ্যালয়ের রেজিস্ট্রারকে অবগত করা হয়েছে।জানা যায়, ২০২০-২১ শিক্ষাবর্ষে জাহাঙ্গীরনগর বিশ্ববিদ্যালয়ে পূর্ণকালীন পিএইচডি কোর্সে ভর্তি হয়েছেন আতিউর রহমান ও সুবরণ চন্দ্র সরকার। জাহাঙ্গীরনগর বিশ্ববিদ্যালয়ে পূর্ণকালীন পিএইচডি প্রোগ্রামে ভর্তির জন্য গবেষক চাকরিরত হলে তাকে শিক্ষাছুটি নিয়ে গবেষণা কার্যক্রম সম্পন্ন করতে হবে। ভর্তির সময় ওই দুই শিক্ষকের আবেদনপত্রের সঙ্গে উপাচার্যের অনুমোদনক্রমে স্বাক্ষরিত অনুমতিপত্রে পরবর্তীতে অধ্যয়ন ছুটি প্রদান করা হবে মর্মে উল্লেখ রয়েছে। এরপরও তারা এই শর্ত গোপন করে ভর্তির পর এক বছরেরও বেশি সময় অতিবাহিত করেছেন। কিন্তু কোনো শিক্ষাছুটি গ্রহণ করেননি। এতে ওই তাদের শিক্ষাছুটির বিষয়ে বেগম রোকেয়া বিশ্ববিদ্যালয়ের কাছে জানতে চেয়ে সম্প্রতি চিঠি দিয়েছে জাহাঙ্গীরনগর বিশ্ববিদ্যালয়। জাবি রেজিস্ট্রার মো. আবু হাসান স্বাক্ষরিত পত্রে বলা হয়, তাদের শিক্ষাছুটির বিষয়ে জানতে চাওয়া হয় এবং জাবিতে অনলাইনে পিএইচডি প্রোগ্রামে ভর্তি সম্পন্ন করার সুযোগ নেই।এদিকে ছুটি না নিয়ে জাহাঙ্গীরনগর বিশ্ববিদ্যালয়ে পিএইচডি কোর্স চলাস্থায় ওই দুই শিক্ষক নিয়মিত একাডেমিক কার্যক্রমের বিপরীতে লাখ লাখ পারিতোষিক নিচ্ছেন বলে বিভাগের শিক্ষকরা অভিযোগ করেছেন। এ ছাড়া বিভাগের অন্যান্য আর্থিক সুবিধাও গ্রহণ করছেন।বিজ্ঞাপনএকইসঙ্গে দুই দিকের সুবিধা নেয়ার বিষয়ে শিক্ষকদের মধ্যে চলছে নানা সমালোচনা। জাবি থেকে প্রেরিত এ সংক্রান্ত একটি পত্র পেয়েছেন বলে বেরোবি রেজিস্ট্রার প্রকৌশলী মোহাম্মদ আলমগীর চৌধুরী নিশ্চিত করেছেন।অভিযুক্ত আতিউর রহমান বলেন, আমরা বিশ্ববিদ্যালয়ে ছুটির আবেদন জমা দিয়েছি। তারপর জাহাঙ্গীরনগর বিশ্ববিদ্যালয়ে পিএইচডিতে ভর্তি হয়েছি। ছুটির ব্যাপারটা আমাদের সুপারভাইজার ও জাবি কর্তৃপক্ষ বুঝবে। উনারা ছুটি দরকার হলে আমাদের ছুটি নিতে বলবেন। সুবরণ চন্দ্র সরকার বলেন, শর্ত পূরণ না হলে তো আমি ভর্তি হতে পারতাম না। গতকাল আমাদের শিক্ষাছুটি বিষয়ে মিটিং হয়েছে। আশাকরি আমাদের ছুটি মঞ্জুর হয়ে যাবে। রেজিস্ট্রার প্রকৌশলী মোহাম্মদ আলমগীর চৌধুরী বলেন, এই ব্যাপারে ব্যবস্থা নেয়া হচ্ছে।",22.02714214798482,323.0
20181477,440,অর্থনীতি,"

আমতলীতে পুকুরে ডুবে শিশুর মৃত্যু
","আমতলী উপজেলায় পুকুরে ডুবে ইমাম উদ্দিন নামে ২০ মাসের এক শিশুর মৃত্যু হয়েছে।
রোববার সকাল ১০টার দিকে বেতমোড় গ্রামে এ দুর্ঘটনা ঘটে। ।
ইমাম উপজেলার বেতমোর গ্রামের সোলায়মান গাজীর ছেলে।
জানা গেছে, ইমাম উদ্দিন পরিবারের সকলের অজান্তে বাড়ির পুকুরে পড়ে যায়। ঘণ্টাখানেক পড়ে শিশুটিকে না পেয়ে পরিবারের লোকজন বিভিন্ন স্থানে খুঁজতে থাকে। পরে পুকুরে ভাসমান অবস্থায় স্বজনরা শিশুটিকে উদ্ধার করে আমতলী উপজেলা স্বাস্থ্য কমপ্লেক্সে নিয়ে আসে। ওই হাসপাতালের চিকিৎসক ডা. মেহেরিন আশ্রাফ শিশুটিকে মৃত্যু ঘোষণা করেন।
শিশুটির স্বজন মোকলেস খান বলেন, বাড়ি সকলের অজান্তে শিশু ইমাম উদ্দিন পুকুরে পড়ে যায়। পরে ভারমান অবস্থায় শিশুটিকে উদ্ধার করে হাসপাতালে নিয়ে আসি।
আমতলী উপজেলা স্বাস্থ্য কমপ্লেক্সে মেডিক্যাল অফিসার ডা. মেহেরীন আশ্রাফ বলেন, শিশুটিকে হাসপাতালে আনার পুর্বেই মারা গেছে।
",21.991371012165075,324.0
20181565,452,অর্থনীতি,"

টাঙ্গাইলে এটিএম লুঙ্গির কারখানায় আগুন
","টাঙ্গাইলে আলাউদ্দিন টেক্সটাইল মিলস (এটিএম লুঙ্গি) কারখানায় আগুন লাগার ঘটনা ঘটেছে। প্রাথমিকভাবে ক্ষয়ক্ষতির পরিমাণ জানাতে পারেনি করাখানা কর্তৃপক্ষ।
রোববার (১০ মার্চ) দুপুরে টাঙ্গাইল সদর উপজেলার ক্ষুদিরামপুর এলাকায় অবস্থিত এ কারখানায় আগুন লাগে। 
কারখানার শ্রমিকরা জানান, দুপুর ১টার দিকে কারখানার সুতার গোডাউন থেকে আগুনের শিখা দেখা যায়। পরে তা পুরো কারখানায় ছড়িয়ে পড়ে। সাথে সাথে ফায়ার সার্ভিসকে খবর দেয়া হয়।
টাঙ্গাইল ফায়ার সার্ভিসের সিনিয়র অফিসার মোহাম্মদ ইদ্রিচ আলী জানান, খবর পেয়ে দ্রুত ঘটনাস্থলে গিয়ে পাঁচটি ইউনিট আগুন নিয়ন্ত্রণে আনার চেষ্টা করে। এক ঘণ্টার মধ্যে আগুন নিয়ন্ত্রণে চলে আসে। প্রাথমিকভাবে আগুন লাগার কারণ ও ক্ষয়ক্ষতির পরিমাণ জানা যায়নি। 
",21.962635397085705,325.0
20051700,204,অর্থনীতি,শিল্প খাতের সামনে যতসব চ্যালেঞ্জ,"মূল্যস্ফীতির ঊর্ধ্বগতি নিয়ন্ত্রণে কেন্দ্রীয় ব্যাংক ঋণের সুদের হার বাড়ানোর কৌশল নিয়েছে। ফলে ব্যাংক ও আর্থিক প্রতিষ্ঠানগুলোতে সব ধরনের ঋণের সুদহার লাগামহীন গতিতে বাড়ছে।
গত সাত মাসের ব্যবধানে আমদানি ও বাণিজ্যিক ঋণের সুদহার ৪ এবং শিল্প খাতে মেয়াদি ঋণের সুদ ৫ শতাংশের বেশি বেড়েছে।
রপ্তানিতে প্রাক-জাহাজীকরণ খাতে ঋণের সুদ ৮ শতাংশের বেশি, ইডিএফ সুদ দ্বিগুণের বেশি, কৃষি ঋণের সুদ ৪ শতাংশের বেশি বেড়েছে। একই সঙ্গে আর্থিক প্রতিষ্ঠানগুলোতে ঋণের সুদ ৬-৭ শতাংশের বেশি বেড়েছে।
সুদের হার মাত্রাতিরিক্ত হারে বৃদ্ধিতে ব্যবসা-বাণিজ্য ও শিল্পের খরচ বেড়েছে। একই সঙ্গে বাড়ছে পণ্যের দাম। এতে একদিকে যেমন রপ্তানির বাজারে দেশের পণ্য তীব্র প্রতিযোগিতার মুখে পড়ছে। তেমনি দেশের বাজারে এ প্রতিযোগিতা আরও কঠিন হয়েছে।
এছাড়া পণ্যের দাম বৃদ্ধি ও অর্থনৈতিক মন্দায় ভোক্তার ক্রয়ক্ষমতা কমেছে। ফলে নিট বিক্রি হ্রাস পেয়েছে। এতে শিল্প ও ব্যবসা প্রতিষ্ঠানগুলোতে নগদ টাকার প্রবাহ কমেছে।
একদিকে বেসরকারি খাত থেকে সরকারকে দেওয়া রাজস্বের জোগান কমেছে, অন্যদিকে ব্যবসায়ীদের কাছে টাকার প্রবাহ কমেছে। ব্যাংক ঋণ পরিশোধেও উদ্যোক্তারা চাপে পড়েছেন।
উদ্যোক্তাদের প্রবল দাবির মুখে ২০২০ সালের ১ এপ্রিল থেকে ঋণের সুদহার সর্বোচ্চ ৯ শতাংশে বেঁধে দেওয়া হয়। ওই সময়ে রপ্তানি ঋণের সুদহার সর্বোচ্চ ৭ শতাংশে অপরিবর্তিত রাখা হয়।
ওই সময়ে কৃষি ঋণ ও শিল্প খাতে মেয়াদি ঋণের সুদহার ৮ শতাংশে নামিয়ে আনা হয়। এরপর থেকে গত ২০২৩ সালের ৩০ জুন পর্যন্ত ওই হারেই ঋণ পাওয়া যেত। তবে ভোক্তাঋণসহ কিছু খাতে ঋণের সুদহার ২০২৩ সাল থেকেই বাড়ছিল।
আন্তর্জাতিক অর্থ তহবিলের (আইএমএফ) ঋণের শর্তের কারণে কেন্দ্রীয় ব্যাংক ঋণের সর্বোচ্চ সীমা তুলে দিতে বাধ্য হয়। ফলে গত ১ জুলাই থেকে ঋণের ঊর্ধ্বসীমা ৯ শতাংশ প্রত্যাহার করে নেয়।একই সঙ্গে সুদহার বাজারভিত্তিক করার জন্য একটি করিডোর বা ভিত্তি সুদ আরোপ করে। এর মাধ্যমে সরকারের ছয় মাস মেয়াদি ট্রেজারি বিলের গড় সুদের হারের সঙ্গে কেন্দ্রীয় ব্যাংক নির্ধারিত একটি অংশ যোগ করে ঋণের সুদহার নির্ধারিত হবে।
গত জুলাই থেকে এ পদ্ধতিতে সুদ নির্ধারিত হচ্ছে। ওই সময় থেকেই এ হার বাড়ছে। এর মধ্যে আইএমএফ মূল্যস্ফীতির হার নিয়ন্ত্রণে মুদ্রানীতি ব্যবহার করার চাপ দেয়। ফলে কেন্দ্রীয় ব্যাংক ঋণের সুদ হার বাড়াতে নীতি সুদ হারসহ সব ধরনের সুদ হার বাড়ানোর পদক্ষেপ নেয়।
একই সঙ্গে সংকোচনমুখী মুদ্রানীতি অনুসরণের মাধ্যমে বাজারে টাকার প্রবাহ কমানোর নীতি গ্রহণ করে। গত টানা দুই বছর ধরে এ নীতি চলছে। এতে বাজারে টাকার প্রবাহ কমেছে, বেড়েছে সুদহার।
গত বছরের সেপ্টেম্বরে সরকারের ছয় মাস মেয়াদি ট্রেজারি বিলের গড় সুদ হার ছিল ৭ দশমিক ২০ শতাংশ। এখন তা বেড়ে দাঁড়িয়েছে ৯ দশমিক ৬১ শতাংশ। ওই সময়ে এর সুদহার বেড়েছে ২ দশমিক ৪১ শতাংশ।
একই সময়ের ব্যবধানে এর সঙ্গে কেন্দ্রীয় ব্যাংক নির্ধারিত ভিত্তিসুদ যোগ করার হারও বেড়েছে। গত জুলাইয়ে সুদহার নির্ধারণের ক্ষেত্রে ট্রেজারি বিলের গড় সুদের সঙ্গে সাধারণ ঋণে সর্বোচ্চ ৩ শতাংশ ও কৃষি ঋণে সর্বোচ্চ ২ শতাংশ যোগ করে সুদ হার নির্ধারণের শর্ত ছিল।
এখন তা বাড়িয়ে কৃষি খাতে আড়াই ও সাধারণ ঋণে সাড়ে ৩ শতাংশ যোগ করে সুদহার নির্ধারণের শর্ত রয়েছে। এ হার গত ডিসেম্বরে বাড়িয়ে সাধারণ ঋণে পৌনে ৪ শতাংশ ও কৃষি ঋণে পৌনে ৩ শতাংশ যোগ করার শর্ত ছিল। ফেব্রুয়ারিতে ট্রেজারি বিলের সুদ হার বেশি মাত্রায় বেড়ে যাওয়ায় কেন্দ্রীয় ব্যাংক নির্ধারিত ভিত্তিসুদ দশমিক ২৫ শতাংশ কমিয়েছে।
নতুন পদ্ধতিতে সাধারণ ঋণের সুদহার বেড়ে দাঁড়িয়েছে সর্বোচ্চ ১৩ দশমিক ১১ শতাংশ। গত জুলাইয়ের আগের এ হার ছিল ৯ শতাংশ। এ খাতে সুদ হার বেড়েছে ৪ দশমিক ১১ শতাংশ। একই সময়ের ব্যবধানে শিল্প খাতে মেয়াদি ঋণের সুদহার ৮ শতাংশ থেকে বেড়ে হয়েছে ১৩ দশমিক ১১ শতাংশ। এ খাতে সুদহার বেড়েছে ৫ দশমিক ১১ শতাংশ।
ব্যবসা-বাণিজ্য ও আমদানি খাতে গত জুন পর্যন্ত সুদ ছিল ৯ শতাংশ। এখন তা বেড়ে হয়েছে ১৩ দশমিক ১১ শতাংশ। ওই সাত মাসে এ খাতে সুদহার বেড়েছে ৪ দশমিক ১১ শতাংশ। সবচেয়ে বেশি বেড়েছে রপ্তানি খাতে প্রাক জাহাজীকরণ ঋণের সুদহার।
রপ্তানি উন্নয়ন তহবিলের (ইডিএফ) বিকল্প হিসাবে ২০২৩ সালের ১ জানুয়ারি রপ্তানি সহায়ক প্রাক জাহাজীকরণ অর্থায়ন করতে ১০ হাজার কোটি টাকার তহবিল গঠন করেছে। এ তহবিল থেকে ৪ শতাংশ সুদে ঋণ দেওয়ার হতো। কয়েক দফায় এর সুদহার বাড়িয়ে এখন করা হয়েছে ১২ দশমিক ১১ শতাংশ। এ খাতে সুদহার বেড়েছে তিনগুণের বেশি অর্থাৎ ৮ দশমিক ১১ শতাংশ।
রপ্তানি খাতে আগে বৈদেশিক মুদ্রায় ইডিএফ থেকে ২ শতাংশ সুদে ঋণ দেওয়া হতো। ওই অর্থ রিজার্ভে নিয়ে আসায় এর আকার ছোট করা হয়। একই সঙ্গে সুদ বাড়িয়ে এখন সাড়ে ৪ শতাংশ করা হয়েছে। এ খাতে সুদ বেড়েছে দ্বিগুণের বেশি অর্থাৎ আড়াই শতাংশ।
এ প্রসঙ্গে উদ্যোক্তারা বলেছেন, দেশের রপ্তানি খাত এমনিতেই তীব্র প্রতিযোগিতার মুখে। বৈশ্বিক মন্দায় রপ্তানির আদেশ কমছে। সুদ হার বাড়ার কারণে পণ্যের উৎপাদন খরচ বেড়ে যাচ্ছে। এতে বিদেশের বাজারে প্রতিযোগিতা আরও বেড়েছে।
এছাড়া ব্যবসা বাণিজ্যের খরচ বাড়ার ক্ষেত্রে ডলার অন্যতম একটি বড় ভূমিকা পালন করেছে। ডলারের দাম বাড়ায় খরচ যেমন বেড়েছে, তেমনি ডলারের সংকটেও ব্যবসা বাণিজ্য ক্ষতিগ্রস্ত হচ্ছে।
বিশেষ করে আমদানিনির্ভর শিল্প এখন খুবই সংকটে। এর মধ্যে সুদহার বাড়ায় এ খাতের খরচ আরও বেড়ে যাচ্ছে। গত পৌনে দুই বছরের ব্যবধানে ডলারের দাম বেড়েছে ২৮ থেকে ৪৮ শতাংশ। এতে ব্যবসার খরচও বেড়েছে।
বর্তমানে মূল্যস্ফীতির হার বাড়ার প্রধান কারণ হিসাবে চিহ্নিত করা হয়েছে ডলারের দাম বৃদ্ধি, আন্তর্জাতিক বাজারে পণ্যের দাম ও দেশের বাজারেও পণ্যের দামে ঊর্ধ্বগতি। সুদহার বৃদ্ধির কারণে এ খাতে চাপ আরও বাড়বে।ফলে মূল্যস্ফীতিতে চাপ থাকবে।
অর্থনীতিতে বড় জোগান আসে কৃষি খাত থেকে। এ খাতে ঋণের সুদহার আগে ছিল ৮ শতাংশ। গত সাত মাসের ব্যবধানে তা বেড়ে দাঁড়িয়েছে ১২ দশমিক ১১ শতাংশে। আলোচ্য সময়ে এর সুদ বেড়েছে ৪ দশমিক ১১ শতাংশ।
শিল্প ও ব্যবসা-বাণিজ্য সহায়ক হিসাবে ভোক্তা ঋণ গুরুত্বপূর্ণ ভূমিকা রাখে। এ ঋণের ভোক্তারা শিল্প পণ্যগুলো ক্রয় করেন। এ খাতে সুদহার বাড়ায় ঋণ কমবে। ফলে পণ্যের বিক্রিও কমবে। আগে ভোক্তা ঋণের সুদ ছিল ৯ শতাংশ। এখন তা বেড়ে দাঁড়িয়েছে ১৪ দশমিক ১১ শতাংশ। এ খাতে সুদ বেড়েছে ৫ দশমিক ১১ শতাংশ।
ব্যাংকের পাশাপাশি নন-ব্যাংকিং আর্থিক প্রতিষ্ঠানগুলোতে ঋণ সুদহার বেড়েছে। এ খাতে গত জুনে সাধারণ ঋণের সুদ ছিল ৯ শতাংশ। এখন তা বেড়ে ১৫ দশমিক ১১ শতাংশে উঠেছে। ওই সময়ে সুদ বেড়েছে ৬ দশমিক ১১ শতাংশ। এ খাত থেকে ভোক্তা ঋণের সুদহার একই সময়ে ৯ শতাংশ থেকে বেড়ে ১৬ দশমিক ১১ শতাংশ হয়েছে। সুদ বেড়েছে ৭ দশমিক ১১ শতাংশ।
সূত্র জানায়, ব্যাংক ও আর্থিক প্রতিষ্ঠানগুলোতে ওই হারে আনুষ্ঠানিক সুদ নেওয়া হয়। এর বাইরে সুদের সঙ্গে বিভিন্ন ধনর ফি বা কমিশনও নেওয়া হচ্ছে। এতে সুদ হার আরও বেড়ে যাচ্ছে।
উদ্যোক্তারা বলেছেন, মূল্যস্ফীতির হার নিয়ন্ত্রণের দোহাই দিয়ে এমন সময় সুদ বাড়ানো হচ্ছে যখন দেশের অর্থনীতি মন্দায় আক্রান্ত। বৈশ্বিক মন্দার ধকল কাটিয়ে ওঠার আগেই সুদহারের এ ধরনের অস্বাভাবিক বৃদ্ধি ব্যবসা-বাণিজ্যের খরচ আরও বাড়িয়ে দিচ্ছে। এতে পণ্যের দাম বেড়ে যাচ্ছে, যা দেশ-বিদেশের বাজারে বাংলাদেশের পণ্যকে আরও প্রতিযোগিতার মুখে ফেলে দিচ্ছে।
এদিকে করোনা ও বৈশ্বিক মন্দার কারণে ঋণের কিস্তি পরিশোধে ছাড়ের সুযোগ গত ডিসেম্বর পর্যন্ত ছিল। এরপর থেকে ঋণের কিস্তি পরিশোধ করতে হচ্ছে। ডলার ও সুদের কারণে পণ্যের উৎপাদন খরচ বাড়ায় বিক্রি কমে গেছে। এতে উদ্যোক্তাদের কাছে টাকার প্রবাহও কম। ফলে অনেকেই ঋণের কিস্তি পরিশোধে সমস্যায় পড়ছেন।
এদিকে কেন্দ্রীয় ব্যাংক সূত্র জানায়, সুদহার নিরূপণের বর্তমান পদ্ধতিতে এ হার বেশি মাত্রায় বাড়ার শংকায় কেন্দ্রীয় ব্যাংক ইতোমধ্যে ভিত্তি সুদ দশমিক ২৫ শতাংশ কমিয়েছে। ট্রেজারি বিলের সুদ যাতে আর না বাড়ে সেদিকে দৃষ্টি রাখা হয়েছে।
বাণিজ্যিক ব্যাংকগুলোতে আমানতের সুদহার বেড়ে গেছে। বিশেষ করে ছোট ব্যাংকগুলোতে এ হার বেড়ে ১২ শতাংশে উঠেছে। আর্থিক প্রতিষ্ঠানে এ হার ১২ দশমিক ১১ শতাংশ। আমানতের সুদ বাড়লে ঋণের সুদহারও বাড়বে।",21.890305044808898,326.0
20051789,238,বিনোদন,"গোপন প্রেমে অন্তঃসত্ত্বা হয়ে পড়েন বাহুবলির রাজমাতা, অতঃপর...","দক্ষিণের জনপ্রিয় অভিনেত্রী রামায়া কৃষ্ণান। বিশ্বজুড়ে আলোড়ন ফেলে দেওয়া ‘বাহুবলিতে’ রাজমাতা শিবগামীর চরিত্রে অভিনয় করে সবার মনে জায়গা করে নিয়েছেন এই গুণী অভিনেত্রী।
বলিউডেও বেশ কিছু সিনেমায় কাজ করেছেন এই অভিনেত্রী। তবে ‘বাহুবলি’ সিনেমা তাকে খ্যাতির চূড়ায় পৌঁছে দেয়। শোনা যায়, এই অভিনেত্রী পরিচালকের সঙ্গে গোপন প্রেমে হয়ে পড়েন অন্তঃসত্ত্বা। দক্ষিণের নির্মাতা কেএস রবিকুমারের সঙ্গে প্রেমের সম্পর্ক ও অন্তঃসত্ত্বা হওয়ার ঘটনায় বেশ আলোচনা হয়।
ভারতীয় গণমাধ্যম সূত্রে জানা যায়, গ্ল্যামার জগতের জীবনে প্রেম, অন্তঃসত্ত্বা ও বিচ্ছেদের ঘটনা অহরহ সামনে আসে। জনপ্রিয় অভিনেত্রীদের ক্ষেত্রে এসব ঘটনা একটু বেশিই শিরোনামে আসে। যেমনটা ঘটেছিল দক্ষিণের জনপ্রিয় অভিনেত্রী রামায়া কৃষ্ণানের সঙ্গে।
রামায়া চার দশকের বেশি সময় ধরে কাজ করছেন। নিজের ক্যারিয়ারে প্রায় ২৬০টি সিনেমা করে ফেলেছেন তিনি।
রামায়া যশ চোপড়ার ‘পরম্পরা’ চলচ্চিত্রে কাজ করেছেন। এরপর সুভাষ ঘাইয়ের ‘খলনায়ক’, মহেশ ভাটের ‘চাহাত’’ এবং ডেভিড ধাওয়ানের ‘বানারসি বাবু’, ‘বাড়ে মিঞা ছোটে মিঞা’তে অভিনয় করেছেন তিনি। সম্প্রতি এসএস রাজমৌলির বাহুবলিতে তার অভিনীত চরিত্র শিবগামী ব্যাপক প্রশংসা কুড়িয়েছিল।
তবে রামায়া কৃষ্ণান তার ব্যক্তিগত জীবন নিয়েও বিস্তর আলোচনায় ছিলেন। দক্ষিণী পরিচালক কেএস রবিকুমারের সঙ্গে তার সম্পর্ক গোপন নয়। সবাই জানতেন তাদের প্রেমের কথা। কেএসের অনেক সিনেমাতেই কাজ করেন রামায়া। আর সেই পরিচয় একসময় প্রেমে পরিণত হয়। বিয়ের আগেই গর্ভবতী হয়ে পড়েন রামায়া। তবে পরিচালক রবিকুমার ছিলেন বিবাহিত।
নিউজ ১৮-এর প্রতিবেদন অনুসারে, রবিকুমারের সঙ্গে রামায়ার সম্পর্ক অনেক গভীর হয়ে যায়। একসময় অন্তঃসত্ত্বা হয়ে পড়েন অভিনেত্রী। ওদিকে রবিকুমারের স্ত্রী এ খবর শুনে অভিনেত্রীকে হুমকি দিতে থাকেন। সন্তানের জন্ম ও তার পরিচয় নিতে অস্বীকারও করেন পরিচালক। ফলে একপর্যায়ে এসে গর্ভপাতের সিদ্ধান্ত নেন রামায়া। আর সেজন্য কেএস রবিকুমারের থেকে ৭৫ লাখ টাকাও চেয়ে নেন অভিনেত্রী।
পরে ২০০৩ সালে পরিচালক কৃষ্ণা বামসির সঙ্গে গাঁটছড়া বাঁধেন অভিনেত্রী। বর্তমানে দক্ষিণী চলচ্চিত্রে নিয়মিত অভিনয় করছেন রামায়া। তাকে সর্বশেষ দেখা গেছে রজনীকান্তের সঙ্গে ‘জেলার’ চলচ্চিত্রে।",21.8417062337588,327.0
20051670,176,রাজনীতি,ইইউর সদস্য হতে চায় আর্মেনিয়া,"ইউরোপীয় ইউনিয়নের (ইইউ) সদস্য হতে চায় ককেশাস অঞ্চলের দেশ আর্মেনিয়া। পশ্চিমের সঙ্গে ঘনিষ্ঠ সম্পর্ক স্থাপন করতে ইইউর সদস্যপদ পাওয়ার জন্য আবেদন করার কথা বিবেচনা করছে দেশটি।
শুক্রবার ইইউতে আর্মেনিয়ার যোগদানের আগ্রহের কথা জানিয়েছেন দেশটির পররাষ্ট্রমন্ত্রী আরারাত মিরজোয়ান। তুরস্কের রাষ্ট্রীয় সম্প্রচারমাধ্যম টিআরটি ওয়ার্ল্ডকে দেওয়া সাক্ষাৎকারে মিরজোয়ান বলেছেন, বর্তমানে আর্মেনিয়ায় অনেকগুলো নতুন সুযোগ নিয়ে আলোচনা চলছে।
ইইউয়ের সদস্যপদ পাওয়ার আলোচনাও এর মধ্যে আছে। তুরস্কের ভূমধ্যসাগরীয় উপকূলবর্তী শহর আন্তালিয়ায় বৈশ্বিক এক কূটনৈতিক ফোরামের বৈঠকের ফাঁকে এসব কথা বলেন। রয়টার্স।",21.830059013062865,328.0
20180626,335,অর্থনীতি,"

ছাগল-ভেড়ার পরিবেশবান্ধব শেডঘর বিতরণ
","চাঁপাইনবাবগঞ্জের শিবগঞ্জে ছাগল-ভেড়া ও মুরগির পরিবেশবান্ধব শেডঘর বিতরণ করা হয়েছে। গত শুক্রবার দুপুরে উপজেলা প্রাণিসম্পদ দফতর ভেটেরিনারি হাসপাতালের আয়োজনে প্রাণিসম্পদ দফতর চত্বরে আয়োজিত অনুষ্ঠানে এসব শেডঘর বিতরণ কার্যক্রমের উদ্বোধন করেন, সংসদ সদস্য ডা: সামিল উদ্দিন আহমেদ শিমুল। উপজেলা নির্বাহী কর্মকর্তা এ এফ এম আবু সুফিয়ানের সভাপতিত্বে বিশেষ অতিথি ছিলেন, উপজেলা পরিষদের ভারপ্রাপ্ত চেয়ারম্যান গোলাম কিবরিয়া ও ভাইস চেয়ারম্যান শিউলী বেগম। এতে স্বাগত বক্তব্য দেন, উপজেলা প্রাণিসম্পদ কর্মকর্তা ডা: শাহাদৎ হোসেন। এ সময় ছাগল-ভেড়ার জন্য ১৯৬টি ও মুরগির ১৫১টি শেডঘর বিতরণ করা হয়। প্রতিটি ঘরের ব্যয় ধরা হয়েছে ২৫ হাজার ৫০০ টাকা।
 
",21.816339868320302,329.0
20180289,297,অর্থনীতি,"

একাধিক মার্কিন রণতরীতে হাউছিদের হামলা
","যুক্তরাষ্ট্রের মালবাহী জাহাজ প্রোপেল ফরচুনকে লক্ষ্য করে হামলা চালিয়েছে ইয়েমেনের হাউছি বিদ্রোহীরা। এ ছাড়া একাধিক মার্কিন রণতরী লক্ষ্য করে ড্রোন হামলা চালিয়েছে তারা। গতকাল শনিবার সকালে এক টিভি ভাষণে এ তথ্য জানান হাউছিদের মুখপাত্র ইয়াহিয়া সারে। ফিলিস্তিনের অবরুদ্ধ গাজা উপত্যকায় দখলদার ইসরাইলের হামলার প্রতিবাদে গত নভেম্বর থেকে ইসরাইল, যুক্তরাষ্ট্র এবং যুক্তরাজ্যের জাহাজে হামলা চালিয়ে যাচ্ছে হাউছিরা।যুক্তরাষ্ট্রের রণতরী লক্ষ্য করে হামলা চালানোর দাবি করে ইয়াহিয়া সারে বলেছেন, ‘লোহিত সাগর এবং আরব উপসাগরে ৩৭টি ড্রোন দিয়ে মার্কিন রণতরীতে হামলা চালিয়েছি আমরা।’ তবে যুক্তরাষ্ট্রের সেন্ট্রাল কমান্ড শনিবার ভোরে দাবি করেছে, লোহিত সাগরে হাউছিদের ছোড়া ১৫টি ড্রোন ধ্বংস করেছে তারা। এ ব্যাপারে মাইক্রো ব্লগিং সাইট এক্সে সেন্ট্রাল কমান্ড বলেছে, ‘রাত ৪টা থেকে ভোর ৬টা ৩০ মিনিট পর্যন্ত এডেন উপসাগর ও লোহিত সাগরে হাউছিদের চালানো ড্রোন হামলার জবাব দেয়া হয়েছে। এসব ড্রোন বাণিজ্যিক জাহাজ এবং জোট বাহিনীর জাহাজের জন্য হুমকিস্বরূপ ছিল।’যুক্তরাষ্ট্রের পররাষ্ট্র মন্ত্রণালয়ের মুখপাত্র ম্যাথিউ মিলার গত বুধবার জানান, আন্তর্জাতিক জাহাজে হামলার জন্য হাউছিদের জবাবদিহিতায় আনা অব্যাহত থাকবে। অপর দিকে হাউছিরা জানিয়েছে, যতক্ষণ পর্যন্ত গাজায় হামলা বন্ধ না হবে এবং অবরোধ তুলে না নেয়া হবে ততক্ষণ পর্যন্ত তাদের হামলা অব্যাহত থাকবে। গত ৭ অক্টোবর হামাস ও ইসরাইলের মধ্যে যুদ্ধ শুরু হয়। এরপর ছয় মাসেরও বেশি সময় ধরে তারা গাজায় হামলা চালিয়ে যাচ্ছে।
",21.76759294374086,330.0
20046818,125,আইন,অপহৃত ব্যবসায়ীর সঙ্গে আপত্তিকর ছবি তুলে ব্ল্যাকমেইল,"অপহরণ করে নারীদের সঙ্গে আপত্তিকর ছবি তুলে ব্ল্যাকমেইল করে মুক্তিপণ আদায় করে এমন একটি চক্রকে গ্রেপ্তার করেছে ঢাকা মহানগর গোয়েন্দা পুলিশ (ডিবি)। কোতোয়ালি থানার একটি অপহরণ মামলার তদন্ত করতে দিয়ে ডিবি মূলত ওই চক্রটির সন্ধান পায়। পরে তাদেরকে জিজ্ঞাসাবাদ করে চাঞ্চল্যকর তথ্য পেয়েছে ডিবি’র তদন্ত সংশ্লিষ্টরা। এ ঘটনার ডিবি চক্রের ৬ সদস্যকে গ্রেপ্তার করে মুক্তিপণের ৬ লাখ টাকা উদ্ধার করেছে। উত্তরা, উত্তরখান ও ডেমরা এলাকা এবং ব্রাহ্মণবাড়িয়া জেলার নবীনগর থানা এলাকা থেকে তাদের গ্রেপ্তার করা হয়। গ্রেপ্তারকৃতরা হলো- মো. জুয়েল রানা (৩৭), মো. মাহমুদ হাসান (৩৪), মো. গোলাম রাব্বী (৩০), মো. মাসুম সরকার (২৮), লাভলী (৩৭) ও সায়মা (১৮)। খিলগাঁও জোনাল টিমের টিম লিডার অতিরিক্ত উপ-পুলিশ কমিশনার মো. সাইফুল ইসলাম অভিযানের নেতৃত্ব দেন।
ডিবি জানায়, ভুক্তভোগী মো. লিটন মিয়া (৪০) ব্রাহ্মণবাড়িয়া জেলার নবীনগর থানার একজন কাপড়ের ব্যবসায়ী। ২৭শে ফেব্রুয়ারি তিনি ব্রাহ্মণবাড়িয়া জেলার নবীনগর উপজেলা থেকে কাপড় ক্রয়ের উদ্দেশ্যে পুরান ঢাকার ইসলামপুর এলাকায় আসেন। আনুমানিক বেলা ২টায় ইসলামপুর থেকে নবীনগরের উদ্দেশ্যে যাত্রা করেন।বিজ্ঞাপনবিকাল ৫টার দিকে তিনি ইসলামপুরের ব্যবসায়ী আল মামুন সরদারকে ফোন করে জানান তার জরুরি ভিত্তিতে ৪ লাখ টাকা প্রয়োজন এবং তিনি সাইনবোর্ড এলাকায় আছেন।
পরে তার মোবাইল ফোনটি ক্রমাগতভাবে বন্ধ পাওয়া গেলে কোতোয়ালি থানায় একটি অপহরণ মামলা রেকর্ড হয়। অপহরণের বিষয় বিবেচনায় রেখে খিলগাঁও জোনাল টিম ছায়া তদন্ত শুরু করে এবং তথ্য প্রযুক্তি ও গোয়েন্দা তথ্যের ভিত্তিতে অপহরণ চক্রের মূল হোতা জুয়েল রানাকে রাজধানীর উত্তরা এলাকা থেকে গ্রেপ্তার করে তার দেয়া তথ্য অনুযায়ী আরও ৩ জন আসামিসহ ভুক্তভোগীকে রাজধানীর ডেমরা এলাকার একটি বাসা থেকে ঘটনার প্রায় ১০ দিন পর উদ্ধার করা হয়। পরে খিলগাঁও জোনাল টিম ব্রাহ্মণবাড়িয়া জেলার নবীনগর থানায় অভিযান চালিয়ে লাভলী এবং উত্তরখান এলাকায় অভিযান চালিয়ে লাভলীর মেয়ে সায়মাকে গ্রেপ্তার করে। উত্তরখান এলাকার একটি বাসায় জুয়েল এবং সায়মা নিজেদেরকে স্বামী-স্ত্রী পরিচয় দিয়ে বসবাস করে আসছিল।
ডিবি’র তদন্ত সংশ্লিষ্টরা জানান, ঘটনার মূল পরিকল্পনাকারী জুয়েল রানা। ঘটনার দিন ভিকটিম বাড়ি যাওয়ার পথে ডেমরা এলাকায় তার পূর্ব-পরিচিত লাভলীর সঙ্গে দেখা করতে গেলে লাভলীর মেয়ে সায়মা তাকে স্টাফ কোয়ার্টার এলাকা থেকে রিসিভ করে বাসায় নিয়ে যায়। বাসার পৌঁছার পর জুয়েল রানার নেতৃত্বে ৪ জন মিলে ভুক্তভোগীসহ লাভলী ও লাভলীর মেয়েকে অসামাজিক কার্যকলাপের অভিযোগে বেঁধে ফেলে। পরে অভিযুক্ত লাভলী ও লাভলীর মেয়ে সায়মাকে ছেড়ে দিয়ে ভিকটিম লিটন মিয়াকে জিম্মি করে। ডিবি জানায়, লাভলী ও লাভলীর মেয়ে সায়মাসহ সকলেই একই চক্রের সদস্য। লাভলীর কাজ ছিল ধনাঢ্য ব্যবসায়ীদের প্রেমের ফাঁদে ফেলে ঢাকার কোন একটি বাসায় নিয়ে আসা। চক্রের মূল হোতা জুয়েল রানা লাভলীর মেয়ে সায়মাকে নিজের স্ত্রী পরিচয় দিয়ে বাসা ভাড়া করেন। এই কাজের জন্য জুয়েল রানা বেশকিছু রেজিস্ট্রেশনবিহীন সিম তার শ্বশুরের মোবাইলের দোকান থেকে সংগ্রহ করে এবং একটি সিম লাভলীকে দেয় ভিকটিমের সঙ্গে কথা বলার জন্য। লাভলী ঘটনার বেশকিছু দিন আগে থেকে ওই সিম দিয়ে ভুক্তভোগীর সঙ্গে কথা বলা শুরু করে এবং ভুক্তভোগীকে জানায় ডেমরা এলাকায় তার মেয়ের বাসা রয়েছে। পূর্ব-নির্ধারিত সিডিউল অনুযায়ী ভুক্তভোগী ও লাভলী ঢাকায় আসে। পরে বাড়ি যাওয়ার পথে ভুক্তভোগী লাভলীর সঙ্গে দেখা করতে ডেমরার বাসায় যান।ঢাকা মহানগর গোয়েন্দা পুলিশের অতিরিক্ত কমিশনার মোহাম্মদ হারুন অর রশীদ বলেন, ভুক্তভোগীকে জিম্মি করার পর জুয়েল রানা লাভলীকে নিয়ে নবীনগর যাওয়ার পথে আড়াইহাজার থানাধীন বিশনন্দী ফেরিঘাট এলাকা পর্যন্ত পৌঁছে দেয়। আইনশৃঙ্খলা বাহিনীর চোখে ধুলো দেওয়ার জন্য ভুক্তভোগী এবং লাভলীর ব্যবহৃত মোবাইল ফোন দু’টি ঐ এলাকায় ফেলে দিয়ে আসেন। এর মূল উদ্দেশ্য ছিল পুলিশ যেন বুঝতে পারে ভুক্তভোগী আড়াইহাজার এলাকা থেকে অপহৃত হয়েছেন। পরে ফোন দু’টি স্থানীয় একজন ব্যক্তি কুড়িয়ে পেয়ে ব্যবহার করলে পুলিশ তাকে আটক করে জিজ্ঞাসাবাদ শেষে উপরোক্ত বিষয়টি বুঝতে পারে। তিনি বলেন, জুয়েল রানা অ্যাপস ব্যবহার করে ভুক্তভোগীর মোবাইল নম্বর ক্লোন করে ভুক্তভোগীর ভগ্নিপতি মহসিনকে ফোন করে ১০ লাখ টাকা মুক্তিপণ চায়। মুক্তিপণের টাকা প্রদানের জন্য তারা কোনো ধরনের ক্যাশ, নগদ বা বিকাশের আশ্রয় না নিয়ে অভিনব একটি কায়দার প্রবর্তন করে। তারা ভুক্তভোগীর পরিবারকে ক্রিপ্টো কারেন্সির একটি অ্যাকাউন্টে ডলারের মাধ্যমে ওই মুক্তিপণের টাকা দিতে বলে। ভুক্তভোগীর পরিবার ডলারের মাধ্যমে টাকা প্রদানের প্রক্রিয়া সম্পর্কে জানে না এমনটি জানালে অপহরণকারীরা তাদেরকে আরিফ নামের একজন ব্যক্তির কথা বলে যে ডলারের মাধ্যমে ক্রিপ্টো কারেন্সিতে টাকা প্রদান করতে পারবে। ভুক্তভোগীর পরিবার আরিফের সঙ্গে যোগাযোগ করে আট হাজার ডলারের সমপরিমাণ ১০ লাখ টাকা মুক্তিপণ হিসাবে প্রদান করে।হারুন বলেন, গ্রেপ্তারকৃতদের জিজ্ঞাসাবাদে জানা যায় জুয়েল রানা ৪ লাখ টাকার সমপরিমাণ ডলার মোহাম্মদ আলী রিফাতকে ক্রিপ্টোকারেন্সির মাধ্যমে পাঠিয়ে দেয়। রিফাত এই চক্রেরই আরেকজন সদস্য। বর্তমানে সে দুবাই অবস্থান করছে। বাকি ৬ লাখ টাকার সমপরিমাণ ডলার সে বিক্রি করে তার অ্যাকাউন্টে ট্রান্সফার করে এবং গ্রেপ্তারের সময় তার কাছ থেকে ওই টাকা জব্দ করা হয়।
অপহরণের ২ দিন পর জুয়েল রানা অনন্যা নামের আরেকজন মেয়েকে আপত্তিকর উদ্দেশ্যে ওই বাসায় নিয়ে যায়। কিন্তু বাসায় নিয়ে যাওয়ার পর জুয়েলসহ অন্য অপহরণকারীরা উক্ত মেয়ের ইচ্ছার বিরুদ্ধে জোর পূর্বক ভুক্তভোগীর সঙ্গে আপত্তিকর দৃশ্য ধারণ করে। এর প্রধান উদ্দেশ্য হচ্ছে- ভিকটিম যেন পরে কোনো অভিযোগ নিয়ে আইনশৃঙ্খলা বাহিনীর কাছে না যায়।
তদন্ত সংশ্লিষ্ট কর্মকর্তা খিলগাঁও জোনাল টিমের অতিরিক্ত উপ পুলিশ কমিশনার সাইফুল ইসলাম বলেন, মূলহোতা জুয়েল রানার বিরুদ্ধে হত্যা, ডাকাতি, অস্ত্র, অপহরণ, পর্নোগ্রাফি ও মাদকসহ প্রায় দুই ডজন মামলা রয়েছে। নবীনগর থানাতেই ৫টি ওয়ারেন্ট রয়েছে। সে ২০০৭ সালে নবীনগর উপজেলার প্রভাবশালী ব্যক্তি কনককে (সম্পর্কে শ্বশুর) হত্যা করে খালের পানিতে ভাসিয়ে দিয়ে অপরাধ জগতে নাম লিখায়। ২০২১ সালে তার চক্রের সকল সদস্য গ্রেপ্তার হলে সে পালিয়ে ভারত চলে যায়। সেখানে ১৩ মাস অবস্থান করার পর পুনরায় দেশে ফিরে অপরাধ কার্যক্রম শুরু করে। তিনি বলেন, নবীনগর উপজেলার সাধারণ মানুষের মধ্যে জুয়েল সম্পর্কে ধারণা হচ্ছে সে আন্ডারওয়ার্ল্ডের একজন গডফাদার যাকে পুলিশ কখনো ধরতে পারবে না। তার নিজস্ব একটি ক্যাডার বাহিনী রয়েছে। ২০০৭ সালের পর সে প্রকাশ্যে নবীনগর না গেলেও ঢাকাতে অবস্থান করে সেখানকার সন্ত্রাসী কার্যক্রম পরিচালনা করে। ২০২৪ সালের জানুয়ারি মাসে ডিএমপি ঢাকার দক্ষিণখান থানা এলাকায় অনুরূপ একটি ঘটনা ঘটায় যেখান থেকে সে মুক্তিপণ হিসাবে ১৬ লাখ টাকা নেয়। তারও মাস দু’য়েক আগে নবীনগরের ফারুক নামে এক ব্যক্তির ছেলেকে আটক করে ৫০ লাখ টাকা মুক্তিপণ নেয়।",21.7512381521763,331.0
20180258,293,অন্যান্য,"
 চী ন  দে শে র  রূ প ক থা 
নয় মাথাওয়ালা বাজপাখি
","(গত দিনের পর)রাজবাড়ির সিংহদ্বারে বসে বসে এমন হাজারো ভাবনা ভাবছে আর সামনে চলে যাওয়া পথের দিকে তাকিয়ে আছে রাজকন্যা। বুকে তার আশার ক্ষীণ প্রদীপ জ্বলে। নিশ্চয়ই রাখাল ছেলেটি আসবে এবং আজই আসবে। ভোরের সূর্য উঁকি দিলো পুব আকাশে। এমন সময় রাজকন্যা দেখে ওই তো সড়কের ওই পশ্চিম দিক থেকে কী যেন কিছু একটা আসছে এদিকে। দেখতে না দেখতেই আরো স্পষ্ট হলো দৃশ্যটি। চার বেহারার একটি পালকি আসছে এদিকে, তার দিকেই। রাজকন্যার মন আরো চঞ্চল, আরো অস্থির হয়ে ওঠে। বুকের ভিতর যেন ঝড় বয়ে যাচ্ছে তার।দেখতে দেখতে চার বেহারার পালকি এসে থামে সিংহদ্বারের সামনে। পালকি থেকে বের হলো একটি ছেলে, সৌম্য সুন্দর চেহারা তার। রাজকন্যার কাছে মনে হলো অনন্তকালের পরিচিত ছেলেটি। (চলবে)
 
",21.69297607016259,332.0
20046831,138,রাজনীতি,‘ডামি মন্ত্রীরা খেজুর নিয়ে ঠাট্টা করছে’,"সিলেট জেলা বিএনপি’র সভাপতি আব্দুল কাইয়ুম চৌধুরী বলেছেন, সিয়াম সাধনা ও সংযমের মাস রমজান মাস
সিলেট জেলা বিএনপি’র সভাপতি আব্দুল কাইয়ুম চৌধুরী বলেছেন, সিয়াম সাধনা ও সংযমের মাস রমজান মাস। আর এই রমজানজকে সামনে রেখে সরকারের ছত্রছায়ায় সিন্ডিকেট করে দ্রব্যমূল্য অস্বাভাবিকভাবে বাড়ানো হয়েছে। শনিবার বাদ যোহর বিএনপি’র কেন্দ্রীয় ঘোষিত কর্মসূচির অংশ হিসেবে বিদ্যুৎ, তেল, গ্যাসসহ নিত্যপ্রয়োজনীয় পণ্যের মূল্য কমানোর দাবিতে সিলেট জেলা জেলা বিএনপি’র উদ্যোগে লিফলেট বিতরণ কর্মসূচি শেষে নগরীর জিন্দাবাজার এলাকায় আয়োজিত সংক্ষিপ্ত সমাবেশে সভাপতির বক্তব্যে তিনি এসব কথা বলেন। এ সময় সিলেট জেলা বিএনপি’র সাধারণ সম্পাদক এডভোকেট এমরান আহমদ চৌধুরী বলেন- দ্রব্যমূল্য যেভাবে বাড়ছে এতে সাধারণ মানুষকে অনাহারে-অর্ধাহারে রোজা রাখতে হবে। এমন পরিস্থিতিতে আমরা তো ঘরে বসে থাকতে পারি না। ডামি নির্বাচনে না যাওয়ার জন্য বিএনপি’র আহ্বানে সাড়া দিয়ে জনগণ অংশ নেয়নি। লিফলেট বিতরণ কর্মসূচিতে উপস্থিত ছিলেন- সিলেট জেলা বিএনপি’র সিনিয়র সহ-সভাপতি এড. আশিক উদ্দিন আশুক, সহ সভাপতি মাহবুবুর রব চৌধুরী ফয়সল, গোলাম রব্বানী, যুগ্ম সম্পাদক এডভোকেট হাসান আহমদ পাটোয়ারী রিপন, তাজরুল ইসলাম তাজুল, মামুনুর রশিদ মামুন, আনোয়ার হোসেন মানিক, রফিকুল ইসলাম শাহ্‌পরাণ, শাকিল মোর্শেদ, সাংগঠনিক সম্পাদক শামীম আহমদ, এডভোকেট আল আসলাম মুমিন, অর্থনৈতিক বিষয়ক সম্পাদক এডভোকেট মোস্তাক আহমদ, গণশিক্ষা বিষয়ক সম্পাদক আজিজুর রহমান, মৎস্য উন্নয়ন বিষয়ক সম্পাদক জালাল খান, সহ-দপ্তর সম্পাদক মাহবুব আলম প্রমুখ।",21.653777458037112,333.0
20046633,50,রাজনীতি,সিন্ডিকেটদের দমন করতে হবে: চরমোনাই পীর,"ইসলামী আন্দোলন বাংলাদেশের আমীর ও চরমোনাই পীর মুফতি সৈয়দ মুহাম্মাদ রেজাউল করীম বলেছেন, রমজানের পবিত্রতা রক্ষার্থে অশ্লীলতা. বেহায়াপনা নিয়ন্ত্রণ ও দ্রব্যমূল্য সাধারণ মানুষের নাগালে রাখতে যথাযথ ব্যবস্থা নিতে হবে
ইসলামী আন্দোলন বাংলাদেশের আমীর ও চরমোনাই পীর মুফতি সৈয়দ মুহাম্মাদ রেজাউল করীম বলেছেন, রমজানের পবিত্রতা রক্ষার্থে অশ্লীলতা. বেহায়াপনা নিয়ন্ত্রণ ও দ্রব্যমূল্য সাধারণ মানুষের নাগালে রাখতে যথাযথ ব্যবস্থা নিতে হবে। মজুদদার, মুনাফাখোর ও সিন্ডিকেটদের বিরুদ্ধে দ্রুত পদক্ষেপ নিয়ে এদের দমন করতে হবে। অন্যথায় জনগণকে সঙ্গে নিয়ে দুর্বার গণআন্দোলন গড়ে তোলা হবে। রোববার রাতে এক বিবৃতিতে এসব কথা বলেন তিনি।চরমোনাই পীর বলেন, রহমত, বরকত ও নাজাতের বার্তা নিয়ে রমজান সমাগত। রমজানের পবিত্রতা রক্ষা করা সকলের দায়িত্ব। তাকওয়া অর্জনের এ মাসে তাকওয়াপূর্ণ পরিবেশ তৈরি করা সরকারের দায়িত্ব। বরাবরের মতো সরকার এ দায়িত্ব পালনে সম্পূর্ণ ব্যর্থ হয়েছে। দ্রব্যমূল্য সাধারণ মানুষের ক্রয়ক্ষমতার সম্পূর্ণ বাইরে।বিবৃতিতে জানানো হয়, মাহে রমজানের পবিত্রতা রক্ষা, দ্রব্যমূল্য নিয়ন্ত্রণ, অশ্লীলতা, বেহায়াপনা ও নগ্নতা বন্ধের দাবিশে ইসলামী আন্দোলন বাংলাদেশ সোমবার সারাদেশে জেলায় জেলায় ‘মাহে রমজানকে’ স্বাগত জানিয়ে মিছিল কর্মসূচি পালন করা হবে। এছাড়া রমজানের পবিত্রতায় রক্ষায় জেলা প্রশাসকের বরাবর ইসলামী আন্দোলন বাংলাদেশের আমীরের পক্ষ থেকে চিঠি প্রদান করা হবে বলেও জানানো হয়।",21.625041842957746,334.0
20046612,29,রাজনীতি,লোহাজুরী ইউপি চেয়ারম্যান নুরুজ্জামান,"কিশোরগঞ্জের কটিয়াদী উপজেলার লোহাজুরী ইউপি চেয়ারম্যান পদে উপনির্বাচনে নুরুজ্জামান ইকবাল মোটরসাইকেল প্রতীক বেসরকারিভাবে নির্বাচিত হয়েছেন
কিশোরগঞ্জের কটিয়াদী উপজেলার লোহাজুরী ইউপি চেয়ারম্যান পদে উপনির্বাচনে নুরুজ্জামান ইকবাল মোটরসাইকেল প্রতীক বেসরকারিভাবে নির্বাচিত হয়েছেন। তিনি পেয়েছেন ৫ হাজার ৩৫৭ ভোট। তার নিকটতম প্রতিদ্বন্দ্বী সাইফুল ইসলাম চশমা প্রতীক পেয়েছেন ৪ হাজার ৪০৭ ভোট। গতকাল ৯টি কেন্দ্রে সকাল ৮টা থেকে বিকাল ৪টা পর্যন্ত বিরতিহীন ভোট গ্রহণ চলে। মোট ভোটার সংখ্যা ১৮ হাজার ৯৮৪ জন। রিটার্নিং কর্মকর্তা ও উপজেলা নির্বাচন অফিসার মো. মনিরুজ্জামান এ ফলাফল ঘোষণা করেন।",21.54797041084116,335.0
20181371,428,অর্থনীতি,"

ফুলবাড়ীতে কাভার্ডভ্যানের চাপায় রাজমিস্ত্রি নিহত
","দিনাজপুরের ফুলবাড়ীতে প্রাণ কোম্পানির কাভার্ডভ্যানের চাকায় পিষ্ট হয়ে জাকির সর্দার (৫২) নামে এক মোটরসাইকেল আরোহী রাজমিস্ত্রির নিহত হয়েছেন। এ সময় মোটরসাকেইলে থাকা অপর আরোহী রনি (৩০) আহত হয়েছে।
রোববার সকাল পৌনে ১০টার দিকে ফুলবাড়ী-দিনাজপুর আঞ্চলিক মহাসড়কের পৌর এলাকার ঘাটপাড়া মোড়ে এ দুর্ঘটনা ঘটে।
জাকির সর্দার জেলার বিরামপুর উপজেলার দক্ষিণ সাহাবাজপুর গ্রামের ফয়েজ উদ্দিনের ছেলে। এ দিকে, আহত রনি একই এলাকার মাইদুলের ছেলে। উভয়ে রাজমিস্ত্রির কাজ করতেন।
স্থানীয় সূত্রে জানা যায়, জাকির সর্দার ও রনি মোটরসাইকেলযোগে ফুলবাড়ী পৌর শহর থেকে উপজেলার শিবনগর এলাকায় যাওয়ার পথে উত্তর সুজাপুর এলাকায় পৌঁছালে দিনাজপুর থেকে আসা প্রাণ কোম্পানির একটি কাভার্ডভ্যান তাদের চাপা দেয়। এ সময় স্থানীয়রা তাদের উদ্ধার করে উপজেলা স্বাস্থ্য কমপ্লেক্সে নিলে কর্তব্যরত চিকিৎসক জাকির সর্দারকে মৃত ঘোষণা করেন এবং রনিকে প্রাথমিক চিকিৎসা দিয়ে ছেড়ে দেন। এলাকাবাসীর সহযোগিতায় পুলিশ কাভার্ডভ্যানটি আটক করে থানায় নিয়ে যায়।
ফুলবাড়ী থানার ভারপ্রাপ্ত কর্মকর্তা (ওসি) মো: মোস্তাফিজার রহমান ঘটনার সত্যতা নিশ্চিত করে বলেন, জাকির সর্দারের লাশ উদ্ধার করা হয়েছে। দুর্ঘটনার পর প্রাণ কোম্পানির কাভার্ডভ্যানটি আটক করা হয়েছে। তার পরিবারের লোকজন এলে আইনগত ব্যবস্থা নেয়া হবে।
",21.488003238562563,336.0
20181362,426,অর্থনীতি,"

বছরে প্রথম রোজার তারিখ ঘোষণা অস্ট্রেলিয়ার
","পবিত্র রমজান শুরুর তারিখ জানিয়েছে ওশেনিয়া অঞ্চলের দেশ অস্ট্রেলিয়া। দেশটি আনুষ্ঠানিকভাবে জানিয়েছে, আগামীকাল সোমবার শাবান মাসের শেষ দিন। আর মঙ্গলবার (১২ মার্চ) থেকে শুরু হবে মাহে রমজান।
ইমামদের ফেডারেল কাউন্সিল, ফতোয়া ও শরীয়াহ বিভাগের সাথে সমন্বয় করে অস্ট্রেলিয়ার গ্র্যান্ড মুফতি এই ঘোষণা দিয়েছেন।
ভৌগলিক অবস্থান এবং চাঁদ ওঠার কারণে অস্ট্রেলিয়া বিশ্বের প্রথম দেশ হিসেবে রোজার তারিখ ঘোষণা করে থাকে।
অস্ট্রেলিয়া পূর্ব গোলার্ধে অবস্থিত এবং অন্যান্য দেশের তুলনায় সময়ের দিক দিয়ে এগিয়ে রয়েছে। পশ্চিম গোলার্ধে যেসব দেশ রয়েছে সেগুলোর তুলনায় আগে অস্ট্রেলিয়ায় ইসলামিক চন্দ্র মাস শুরু হয়।
উল্লেখ্য, আজ রোববার ১০ মার্চ সৌদি আরবসহ মধ্যপ্রাচ্যের অন্যান্য দেশে পবিত্র রমজানের চাঁদ দেখার প্রস্তুতি নেয়া হয়েছে। দেশটির রয়্যাল কোর্ট সাধারণ মানুষকে চাঁদ দেখার আহ্বান জানিয়েছে। এছাড়া আরব আমিরাতও তাদের জনগণকে একই আহ্বান জানিয়েছে।সূত্র : গালফ নিউজ, আরব নিউজ 
",21.45127282688472,337.0
20046622,39,শিক্ষা,পায়ে শিকল বেঁধে এসএসসি পরীক্ষা দিচ্ছে আলম,"দু’পায়ে শিকল বেঁধে চলতি বছরে ভূরুঙ্গামারী নেহাল উদ্দিন পাইলট উচ্চ বালিকা বিদ্যালয়ে এসএসসি পরীক্ষা দিচ্ছে আলম মিয়া (১৬) নামের এক শিক্ষার্থী
দু’পায়ে শিকল বেঁধে চলতি বছরে ভূরুঙ্গামারী নেহাল উদ্দিন পাইলট উচ্চ বালিকা বিদ্যালয়ে এসএসসি পরীক্ষা দিচ্ছে আলম মিয়া (১৬) নামের এক শিক্ষার্থী। সে উপজেলার তিলাই উচ্চ বিদ্যালয়ের ২০২৪ সালের এসএসসি পরীক্ষার্থী তিলাই ইউনিয়নের পশ্চিমছাট গোপালপুর গ্রামের আব্দুল আলীমের ছেলে। বিষয়টি নিয়ে চাঞ্চল্যের সৃষ্টি হয়েছে। প্রতি পরীক্ষার দিন তার দু’পায়ে শিকল বেঁধে তালা লাগিয়ে পরীক্ষা হলে ঢুকিয়ে দেয়া হয়। পরীক্ষা শেষে আবার দু’পা বেঁধে তালা লাগিয়ে বাড়িতে নেয়া হয়। এভাবেই বন্দি জীবন নিয়ে এসএসসি পরীক্ষা দিচ্ছে আলম মিয়া। অথচ কিছু দিনই আগেও আলম ছিল একজন উচ্ছ্বসিত টগবগে স্বাভাবিক কিশোর। আলমের দাদা জসীম উদ্দিন জানান, এসএসসি পরীক্ষার সপ্তাহ খানেক আগে তার পিতা অটোচালক আব্দুল আলিম অটো চালিয়ে দুপুরে খাবারের জন্য বাড়িতে এলে আলম মিয়া ধামেরহাট বাজার থেকে যাত্রী নিয়ে ভূরুঙ্গামারী বাসস্ট্যান্ডে যায়। সেখানে যাত্রী নামিয়ে অন্য যাত্রীর জন্য অপেক্ষা করার সময় অপরিচিত ৪ ব্যক্তি এসে সোনাহাট স্থলবন্দর যাবার জন্য ৪শ’ টাকায় ভাড়া চুক্তি করে। এ সময় ওই ৪ ব্যক্তি কৌশলে অটোচালক আলম মিয়াকে একটি ছামুচা খেতে দেয়।বিজ্ঞাপনছামুচা খাওয়ার একটু পরেই সে অসংলগ্ন আচরণ করতে থাকে। এ অবস্থা দেখে অন্য অটোচালকরা সাহায্যে জন্য এগিয়ে এলে চক্রটি কৌশলে কেটে পড়ে। পরে একজন অটোচালক অটোসহ আলমকে বাড়িতে পৌঁছে দেয়। ওই অটোচালকের কাছে ঘটনার বিস্তারিত জানতে পেরেছেন বলে জানান তিনি। তারা ধারণা করছেন, অটো চোর চক্রের সদস্যরা অটোটি চুরি করার উদ্দেশ্যে ছামুচার মধ্যে অজ্ঞান করার কোনো কেমিক্যাল মিশিয়ে খাওয়ানো হয়েছিল। কিন্তু কেমিক্যালের পরিমাণ মাত্রাতিরিক্ত হওয়ায় এ অবস্থার সৃষ্টি হয়েছে। পরীক্ষা কেন্দ্রের কেন্দ্র সচিব হারুন উর রশীদ বলেন, ছেলেটি অসুস্থ হওয়ার কারণে তাকে একটি আলাদা কক্ষে পরীক্ষা নেয়া হচ্ছে। খাতায় লিখলেও মাঝে মাঝে চিল্লাচিল্লি করে, অশান্ত হয়ে যায় এবং লিখতে চায় না। এ ব্যাপারে উপজেলা স্বাস্থ্য ও পরিবার পরিকল্পনা কর্মকর্তা ডা. এএসএম সায়েম বলেন, ছেলেটির সঙ্গে কথা বলেছি, আমার মনে হয়ে সে মানসিক সমস্যায় ভুগছে। দীর্ঘমেয়াদি চিকিৎসায় সে ভালো হতে পারে বলে জানান তিনি।",21.433188648752637,338.0
20181898,498,রাজনীতি,"

শৈলকুপায় বিএনপির লিফলেট বিতরণ 
","বিএনপি কেন্দ্রীয় কর্মসূচির অংশ হিসেবে উপজেলা বিএনপির সাবেক সাধারণ সম্পাদক ও সাবেক চেয়ারম্যান এবং জেলা বিএনপির সহসভাপতি রাকিবুল হাসান খান দিপুর নেতৃত্ব নেতাকর্মীরা গতকাল শনিবার শৈলকুপা শহরে লিফলেট বিতরণ করেছে। এ ব্যাপারে রাকিবুল হাসান খান জানান, দেশে বিদ্যুৎ গ্যাস তেলসহ নিত্যপণ্যের দাম বৃদ্ধির প্রতিবাদে কেন্দ্রীয় কর্মসূচির অংশ হিসেবে বিভিন্ন হাটবাজারে লিফলেট বিতরণ শুরু করেছি। লিফলেট বিতরণে উপজেলা বিএনপি ও সব অঙ্গ সহযোগী সংগঠনের নেতাকর্মীরা অংশ গ্রহণ করছে।
",21.345319599311644,339.0
20180760,351,রাজনীতি,"

দেশে ফিরেছেন ওবায়দুল কাদের 
","আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের এমপি নিয়মিত স্বাস্থ্য পরীক্ষা শেষে গতকাল শনিবার দেশে ফিরেছেন। বিমান বাংলাদেশ এয়ারলাইন্সের ফ্লাইটে বাংলাদেশ সময় সন্ধ্যা ৬টায় তিনি ঢাকায় পৌঁছান।গত ৩ মার্চ স্বাস্থ্য পরীক্ষার উদ্দেশ্যে তিনি সিঙ্গাপুরের মাউন্ট এলিজাবেথ হাসপাতালে যান বলে সংশ্লিষ্ট মন্ত্রণালয় সূত্রে জানা যায়।
 
",21.33860922675604,340.0
20046832,139,বিজ্ঞান,বিশ্বম্ভরপুরে অবৈধ ট্রলি গাড়িতে অতিষ্ঠ জনজীবন,"সুনামগঞ্জ জেলার বিশ্বম্ভরপুর উপজেলায় ট্রলি ট্রাক্টরের উৎপাতে অতিষ্ঠ জনসাধারণ
সুনামগঞ্জ জেলার বিশ্বম্ভরপুর উপজেলায় ট্রলি ট্রাক্টরের উৎপাতে অতিষ্ঠ জনসাধারণ। উপজেলার বিভিন্ন এলাকায় অবৈধভাবে দাপিয়ে বেড়াচ্ছে এসব বাহন। অপরিকল্পিতভাবে তৈরি এসব গাড়ির কারণে হরহামেশাই ঘটছে দুর্ঘটনা। গ্রামীণ রাস্তাঘাট ভেঙে যাচ্ছে দ্রুত।উপজেলাটি মূলত যাদুকাটা নদীসহ ছোট-বড় নদী-খালবেষ্টিত এলাকা। এখনো অধিকাংশ সড়ক কাঁচা বা আধা পাকাকরণ হয়েছে। ফলে মানুষকে উপজেলা হয়ে সুনামগঞ্জ জেলা শহরে যেতে ব্যাপক বেগ পেতে হয়। কোথাও মোটরসাইকেল, ভ্যান, কোথাও টেম্পো বা সিএনজি অথবা ব্যাটারিচালিত অটোরিকশাই একমাত্র পরিবহন।জানা যায়, উপজেলায় অন্তত ৩৫০-৪০০টি এ ধরনের ট্রাক্টর রয়েছে। অপ্রাপ্তবয়স্ক চালক দিয়ে চালানোর কারণে ঘটছে প্রতিনিয়ত সড়ক দুর্ঘটনা। স্থানীয় ব্যবসায়ী মাওলানা জহুর উদ্দিন বলেন, পাকা রাস্তার বেহাল দশা করেছে এই দৈত্যাকৃতির ট্রলি গাড়ি। আওয়ামী লীগ নেতা মো. জামাল হোসেন বলেন, এই ট্রলি দিয়ে সাধারণত মাটি পরিবহন বেশি করা হয়ে থাকে।বিজ্ঞাপনগাড়ির মালিকরা বেশির ভাগই প্রভাবশালী। তাই তাদের নিষেধ করলেও মানে না। ট্রলির চালক শফিকুল বলেন, আমি বেতনভুক্ত চালক। আমার নিজের গাড়ি নেই। কোনো রেজিস্ট্রেশনও নেই। মানুষ তাদের মাটি, গাছসহ বিভিন্ন মালামাল আনা-নেয়ার জন্য আমাদের কাছে আসে। আমরা টাকার বিনিময়ে তাদের কাজ করে দেই।উপজেলা প্রকৌশলী মো. মকলেছুর রহমান সরদার বলেন, এ ধরনের অনুমোদনহীন যানবাহন গ্রামীণ সড়ক অবকাঠামোর জন্য খুবই ক্ষতিকর। স্থানীয়ভাবে যারা মাটির ব্যবসা করে তারাই মূলত এসব যানবাহন ব্যবহার করে থাকে। অথবা ক্ষমতাসীন প্রভাবশালীদের ছত্রছায়ায় অনেকেই এ কাজ করে যাচ্ছে। আমরা উপজেলা প্রশাসন এ ধরনের যানবাহন সীমিত করা বা চলাচলে নিয়ন্ত্রণ আনার বিষয়ে সিদ্ধান্ত নিয়েছিলাম। কিন্তু কিছুদিন যেতে না যেতেই আবার আগের অবস্থায় ফিরে আসে। সুনামগঞ্জ বিআরটিএ’র সহকারী পরিচালক মো. রিয়াজুল ইসলাম বলেন, এ ধরনের যানবাহনের কোনো রুট পারমিট নেই। চালকরাও অনভিজ্ঞ এবং ড্রাইভিং লাইসেন্সবিহীন। আমরা বিভিন্ন সময় মোবাইল কোর্টের মাধ্যমে এদের গাড়িগুলো জব্দ করে জরিমানা করে থাকি।",21.33170777488691,341.0
20182920,507,রাজনীতি,"

রাজধানীতে যুবদলের লিফলেট বিতরণ
","বিদ্যুৎ, গ্যাস ও নিত্যপ্রয়োজনীয় দ্রব্যাদির দাম বৃদ্ধির প্রতিবাদে বিএনপির কেন্দ্রীয় কর্মসূচির অংশ হিসেবে রাজধানীতে লিফলেট বিতরণ করেছে জাতীয়তাবাদী যুবদল। গতকাল শনিবার দুপুরে ফকিরাপুল পানির ট্যাংকি থেকে শুরু হয়ে ফকিরাপুল মোড় অতিক্রম করে নয়াপল্টন দিয়ে বিজয়নগর পর্যন্ত গিয়ে লিফলেট বিতরণ কর্মসূচি শেষ হয়।যুবদল কেন্দ্রীয় নির্বাহী কমিটির সহ-সভাপতি জাকির হোসেন সিদ্দিকীর নেতৃত্বে কর্মসূচিতে অংশ নেন সহ-সভাপতি তরিকুল ইসলাম বনি, ইমাম হোসেন, মহাসিন মোল্লা, যুগ্ম সাধারণ সম্পাদক জিয়াউর রহমান জিয়া, তরুণ দে, সাইদুর রহমান ও বিল্লাল হোসেন তারেক, সহ-সাধারণ সম্পাদক আলমগীর হাসান সোহান, হাসান আল মামুন লিমন, মাসুদ খান পারভেজ, প্রচার সম্পাদক আব্দুল করিম সরকার, সাহিত্য ও প্রকাশনা সম্পাদক মেহেবুব মাসুম শান্ত, কোষাধ্যক্ষ গোলাম মোস্তফা, ক্ষুদ্র ও কুটির শিল্প সম্পাদক সাদিউল কবির নীরব, ধর্মসম্পাদক রাহাদুল আলম, গ্রাম সরকার সম্পাদক তৌহিদুল ইসলাম রিয়ন, কর্মসংস্থান সম্পাদক খন্দকার আল আশরাফ মামুন, সহ-সাংগঠনিক সম্পাদক মাহফুজুর রহমান মাহফুজ, সুমন দেওয়ান ও সাখাওয়াত হোসেন চয়ন, সহপ্রচার সম্পাদক আশরাফুল আলম ফকির লিংকন, সহসাহিত্য প্রকাশনা সম্পাদক মাহমুদুল হাসান বাপ্পী, সহতথ্য গবেষণা সম্পাদক পার্থ দেব মণ্ডল, সহ কৃষি সম্পাদক কৃষিবিদ কেএম সানোয়ার আলম, সহক্রীড়া সম্পাদক আমানউল্লাহ বিপুল, সহপল্লী উন্নয়ন সম্পাদক শাহিন আকন্দ, সহ বন ও পরিবেশবিষয়ক সম্পাদক আমিনুর ইসলাম আমিন, সহধর্মবিষয়ক সম্পাদক তপন কুমার মিন্টু বসু, সহ গ্রাম সরকার বিষয়ক সম্পাদক মহিনউদ্দিন রাজু, সহ বিজ্ঞান ও প্রযুক্তি বিষয়ক সম্পাদক কেএমএস মুসাব্বির সাফি,সহ মৎস্য ও পশুপালন সম্পাদক আশরাফ ফারুকী হীরা,সহ মানবাধিকার বিষয়ক সম্পাদক এডভোকেট মাহাবুবুল আলম আক্তার ও সহপাঠাগার বিষয়ক সম্পাদক সাজিদ হাসান বাবু, সদস্য মিজানুর রহমান সুমন, সোহেল আলম, সাইদুর রহমান শামীম, অ্যাডভোকেট নাহিদুল ইসলাম নাহিদ, মোরশেদ আলম ও মোহাম্মদ জাহিদ হাসান। মহানগর যুবদলের ইহসান মামদুদ, দেওয়ান ঝন্টু, কাজী মনজুর রহমান, রেজাউল করিম রিয়ান প্রমুখ।
",21.16198979215902,342.0
20047188,147,আইন,"শোক, শ্রদ্ধায় পুলিশ সদস্যদের স্মরণ","শোক, শ্রদ্ধা ও ভালোবাসায় প্রতি বছরের ন্যায় এবারো কর্তব্যরত অবস্থায় জীবন উৎসর্গকারী পুলিশ সদস্যদের স্মরণের মধ্যদিয়ে পালিত হলো পুলিশ মেমোরিয়াল ডে-২০২৪
শোক, শ্রদ্ধা ও ভালোবাসায় প্রতি বছরের ন্যায় এবারো কর্তব্যরত অবস্থায় জীবন উৎসর্গকারী পুলিশ সদস্যদের স্মরণের মধ্যদিয়ে পালিত হলো পুলিশ মেমোরিয়াল ডে-২০২৪। ২০২৩ সালে কর্তব্যরত অবস্থায় জীবন উৎসর্গকারী ১৩৪ জন পুলিশ সদস্যের পরিবারবর্গকে স্বীকৃতি স্মারক প্রদান করা হয়। পুলিশের সকল মেট্রোপলিটন, রেঞ্জ এবং জেলা ইউনিটেও যথাযোগ্য মর্যাদায় পুলিশ মেমোরিয়াল ডে পালিত হয়েছে। কেন্দ্রীয় কর্মসূচির অংশ হিসেবে গতকাল সকালে স্বরাষ্ট্রমন্ত্রী আসাদুজ্জামান খান, স্বরাষ্ট্র মন্ত্রণালয়ের জননিরাপত্তা বিভাগের সিনিয়র সচিব মো. মোস্তাফিজুর রহমান, ইন্সপেক্টর জেনারেল অব পুলিশ চৌধুরী আবদুল্লাহ আল-মামুন এবং জীবন উৎসর্গকারী পুলিশ সদস্যদের পরিবারবর্গ মিরপুরে পুলিশ স্টাফ কলেজ বাংলাদেশ চত্বরে স্থাপিত পুলিশ মেমোরিয়ালে পুষ্পস্তবক অর্পণ করে বীর পুলিশ সদস্যদের প্রতি সম্মান জানান। এ সময় একটি সুসজ্জিত পুলিশ দল সশস্ত্র সালাম প্রদান করে। বিউগলে বেজে উঠে করুণ সুর। ঊর্ধ্বতন পুলিশ কর্মকর্তারা এ সময় উপস্থিত ছিলেন। পরে পুলিশ স্টাফ কলেজ (পিএসসি) কনভেনশন হলে কর্তব্যরত অবস্থায় জীবন উৎসর্গকারী পুলিশ সদস্যদের পরিবারবর্গকে স্বীকৃতি স্মারক প্রদান ও আলোচনা সভার আয়োজন করা হয়। এতে সভাপতিত্ব করেন আইজিপি। স্বাগত বক্তব্য রাখেন কর্তব্যরত অবস্থায় জীবন উৎসর্গকারী পুলিশ সদস্যের পরিবারবর্গকে স্বীকৃতি স্মারক প্রদান অনুষ্ঠান উদ্‌যাপন কমিটির সভাপতি অতিরিক্ত আইজিপি (অর্থ) আবু হাসান মুহম্মদ তারিক।বিজ্ঞাপনএই অনুষ্ঠানেও স্বরাষ্ট্রমন্ত্রী, জননিরাপত্তার সিনিয়র সচিব, অতিরিক্ত আইজিপি (প্রশাসন) মো. কামরুল আহসান, র‌্যাব মহাপরিচালক এম খুরশীদ হোসেনসহ অতিরিক্ত আইজিপিগণ, ঢাকাস্থ পুলিশের বিভিন্ন ইউনিটের প্রধানগণ, ঊর্ধ্বতন পুলিশ কর্মকর্তাগণ এবং জীবন উৎসর্গকারী পুলিশ সদস্যগণের পরিবারবর্গ উপস্থিত ছিলেন। স্বরাষ্ট্রমন্ত্রী বলেন, আইনশৃঙ্খলা রক্ষার কঠোর দায়িত্ব পালনকালে অনেক পুলিশ সদস্য প্রাণ হারান, আহত হন। ১৯৭১ সালের ২৫শে মার্চ রাজারবাগে পুলিশ সদস্যরা বঙ্গবন্ধুর আহ্বানে পাকিস্তান হানাদার বাহিনীর বিরুদ্ধে সর্বপ্রথম সশস্ত্র প্রতিরোধ গড়ে তুলেছিলেন। বাংলাদেশ পুলিশের এ অবদান জনগণ কোনোদিন ভুলবে না। দেশ সেবার মূলমন্ত্রে উজ্জীবিত পুলিশ সদস্যরা জনগণের জানমাল রক্ষায় সর্বদা সচেষ্ট। করোনাকালে পুলিশ সদস্যরা যে চরম ধৈর্য ও নিষ্ঠার পরিচয় দিয়েছেন তা সর্বমহলে প্রশংসিত হয়েছে। মন্ত্রী বলেন, স্বাধীনতাবিরোধী অশুভ শক্তি যখনই দেশের গণতন্ত্র নস্যাৎ করার জন্য বিশৃঙ্খলা ও অরাজক পরিস্থিতি সৃষ্টির অপচেষ্টা চালিয়েছিল তখনই পুলিশ তা রুখে দিয়েছে। এসময় স্বরাষ্ট্রমন্ত্রী জীবন উৎসর্গকারী পুলিশ সদস্যদের আত্মার শান্তি কামনা এবং তাদের পরিবারের সদস্যদের প্রতি সমবেদনা জানান। আইজিপি বলেন, বাংলাদেশ পুলিশ দেশমাতৃকার সেবায় আন্তরিকতা ও নিষ্ঠার সঙ্গে দায়িত্ব পালন করছে। পুলিশ সদস্যরা দেশ ও জনগণের কল্যাণে নিজের জীবন বিলিয়ে দিতেও কুণ্ঠাবোধ করে না। দেশের শান্তিশৃঙ্খলা রক্ষায় দায়িত্ব পালনকালে গত বছর ১৩৪ জন পুলিশ সদস্য জীবন উৎসর্গ করেছেন। তাদের এ আত্মত্যাগ আমাদেরকে আগামী দিনে আরও পেশাদারিত্বের সঙ্গে দায়িত্ব পালনে উজ্জীবিত করবে। কর্তব্যরত অবস্থায় জীবন উৎসর্গকারী পুলিশ সদস্যদের পরিবারবর্গের প্রতি সমবেদনা জানিয়ে আইজিপি বলেন, বাংলাদেশ পুলিশ একটি বৃহৎ পরিবার। জীবন উৎসর্গকারী পুলিশ সদস্যদের পরিবারের খোঁজখবর রাখা আমাদের নৈতিক দায়িত্ব। সীমিত সাধ্যের মধ্যেও আমরা তা পালনে আপ্রাণ চেষ্টা করছি। আমরা অতীতেও আপনাদের পাশে ছিলাম, আগামীতেও থাকবো। ২০২৩ সালে কর্তব্যরত অবস্থায় জীবন উৎসর্গকারী ১৩৪ জন পুলিশ সদস্যের মধ্যে অতিরিক্ত পুলিশ সুপার ৩ জন, সহকারী পুলিশ সুপার ১ জন, পুলিশ পরিদর্শক (নিরস্ত্র/সশস্ত্র) ৮ জন, সাব-ইন্সপেক্টর (নিরস্ত্র) ১২ জন, সাব-ইন্সপেক্টর (সশস্ত্র) ২ জন, সার্জেন্ট ১ জন, টিএসআই ১ জন, এএসআই (নিরস্ত্র/সশস্ত্র) ১৬ জন, নায়েক ৩ জন ও কনস্টেবল ৮৭ জন।",21.10695541408106,343.0
20051666,173,আইন,ইন্দোনেশিয়ায় বন্যা-ভূমিধসে মৃত্যু ২১,"ভেঙে পড়েছে একটি বড় রাস্তা। অর্ধেক অংশ একেবারেই চূড়মার হলেও বাকি অর্ধেকটা অক্ষত রয়েছে। সেই পথটুকু দিয়েই চলাচল করছে যানবাহন। হলুদ রংয়ের একটি ট্রাককে এগিয়ে যেতে সামনে দাঁড়িয়ে দিকনির্দেশনা দিচ্ছে একজন যুবক। ইন্দোনেশিয়ার পশ্চিমাঞ্চলীয় সুমাত্রা দ্বীপে আকস্মিক বন্যা ও ভূমিধসের ঘটনায় রাস্তাটি বিধ্বস্ত হয়েছে।
এএফপির প্রতিবেদনে বলা হয়েছে, দেশটির পশ্চিম সুমাত্রা প্রদেশের পেসিসির সেলাতান রিজেন্সি এলাকায় বৃহস্পতিবার শুরু হওয়া ভারী বৃষ্টির কারণে আকস্মিক বন্যা ও ভূমিধসের ঘটনা ঘটেছে। রোববার একজন কর্মকর্তাবলেছেন, মৃতের সংখ্যা বেড়ে ২১ জনে দাঁড়িয়েছে। নিখোঁজ রয়েছেন আরও ছয়জন। এলাকাটি থেকে ৭৫ হাজারেরও বেশি মানুষকে সরিয়ে নেওয়া হয়েছে।
পেসিসির সেলাতানের দুর্যোগ ব্যবস্থাপনা সংস্থার ভারপ্রাপ্ত প্রধান ডনি ইউসরিজাল এক বিবৃতিতে বলেছেন, সুতেরা জেলার লাংগাই গ্রামে ২ জনের ও কোটো ইলেভেন তরুসান জেলায় ৭ জনের মরদেহ পাওয়া গেছে। এ ছাড়া লেঙ্গায়াং থেকে ১ জনের মরদেহ উদ্ধার করা হয়েছে। বন্যায় ওই এলাকার ২০ হাজারেরও বেশি বাড়ি প্লাবিত হয়েছে। আটটি সেতু ভেঙে পড়েছে।
সুমাত্রার দুর্যোগ প্রশমন সংস্থার কর্মকর্তা ফাজার সুকমা বলেছেন, ভূমিধসের পর বন্যার কারণে এলাকার প্রায় ২০০ পরিবার বিচ্ছিন্ন হয়ে পড়েছে। বেশকিছু এলাকার যোগাযোগ ব্যবস্থা ভেঙে পড়েছে। ফলে উদ্ধার অভিযান পরিচালনা করা কঠিন হয়ে পড়েছে বলে জানিয়েছেন ডনি। আরও বলেছেন, কিছু এলাকায় বন্যায় আটকা পড়া লোকজনের কাছে পৌঁছানোর জন্য নৌকা ব্যবহার করা হচ্ছে। স্থানীয় অনুসন্ধান ও উদ্ধারকারী কর্মকর্তা আব্দুল মালিক বলেছেন, উদ্ধারকারীরা দুর্যোগে ক্ষতিগ্রস্ত তিনটি এলাকায় তাদের অভিযান অব্যাহত রেখেছে। বর্ষাকালে ইন্দোনেশিয়ায় ভূমিধসের প্রবণতা রয়েছে। তবে কিছু জায়গায় বন উজাড়ের কারণে সমস্যাটি আরও বেড়েছে।",21.07906286196396,344.0
20181962,504,লাইফস্টাইল,"

১০ বছরেও খোঁজ মেলেনি নিখোঁজ মালয়েশিয়ার উড়োজাহাজের 
","মালয়েশিয়া এয়ারলাইন্সের ফ্লাইট এমএইচ৩৭০ নিখোঁজ হওয়ার পর থেকে এক দশক পেরিয়ে গেছে। উড়োজাহাজ নিখোঁজের ঘটনাটি বিশ্বের বিমান চলাচলের ইতিহাসে অন্যতম রহস্যময় ঘটনা হয়ে আছে। ২০১৪ সালের ৮ মার্চ কুয়ালালামপুর থেকে চীনের রাজধানী বেইজিং যাওয়ার সময় ২৩৯ জন যাত্রীসহ বোয়িং ৭৭৭ উড়োজাহাজটি পথ থেকে হারিয়ে যায়। স্যাটেলাইট তথ্য বিশ্লেষণে দেখা যায়, উড়োজাহাজটি সম্ভবত ভারত মহাসাগরের দক্ষিণাঞ্চলে অস্ট্রেলিয়ার পশ্চিম উপকূলের কাছাকাছি কোথাও বিধ্বস্ত হয়েছে। কিন্তু দু’বার বড় ধরনের উদ্যোগ নিয়ে উড়োজাহাজটির খোঁজে তল্লাশি চালানো হলেও উল্লেখ করার মতো কিছু পাওয়া যায়নি। মালয়েশিয়া এয়ারলাইন্সের উড়োজাহাজটি কুয়ালালামপুর থেকে বেইজিংয়ের পথে যাত্রা শুরু করার প্রায় ৪০ মিনিট পর এর থেকে শেষ বার্তাটি পাওয়া গিয়েছিল। উড়োজাহাজটি ভিয়েতনামের আকাশসীমায় ঢোকার পর ক্যাপ্টেন জাহারি আহমদ শাহ এক বার্তায় বলেছিলেন, ‘শুভরাত্রি, মালয়েশীয় থ্রি সেভেন জিরো’। এর কিছুক্ষণের মধ্যেই এর রেডিও সঙ্কেত গ্রহণ-প্রেরণের যন্ত্রটি বন্ধ করে দেয়া হয়; এর অর্থ উড়োজাহাজটিকে আর সহজে অনুসরণ করা যাবে না। সামরিক রাডারে দেখা গেছে, উড়োজাহাজটি এর গমনপথ ছেড়ে উল্টো পথে মালয়েশিয়ার উত্তরাঞ্চল ও পেনাং দ্বীপের ওপর দিয়ে উড়ে গিয়ে আন্দামান সাগর হয়ে ইন্দোনেশিয়ার সুমাত্রা দ্বীপের উত্তরপাশ দিয়ে এগিয়ে যায়, এরপর দক্ষিণ দিকে বাঁক নেয়ার পর থেকে সব যোগাযোগ হারিয়ে যায়। উড়োজাহাজটির খোঁজে মালয়েশিয়া, চীন ও অস্ট্রেলিয়া ভারত মহাসাগরের দক্ষিণাঞ্চলের এক লাখ ২০ হাজার বর্গকিলোমিটার এলাকাজুড়ে পানির নিচে অনুসন্ধান শুরু করে। ইনমারসাট স্যাটেলাইট ও উড়োজাহাজটির মধ্যে হওয়া স্বয়ংক্রিয় সংযোগের তথ্যের ওপর নির্ভর করে অনুসন্ধানটি শুরু করা হয়। এ অনুসন্ধানে ১৪ কোটি ৩০ লাখ ডলার ব্যয় করা হয়।
 
",21.025195760433483,345.0
20046681,98,অর্থনীতি,আরও কঠিন হয়ে এলো রমজান,"চলতি সপ্তাহে শুরু হচ্ছে মাহে রমজান। রোজায় প্রয়োজনীয় পণ্য কিনতে ক্রেতারা এখন ব্যস্ত। কিন্তু বাজারে প্রায় সবকিছুর দামই চড়া। প্রতি বছর দাম বাড়বে এটা এখন নিয়মে পরিণত হয়েছে। এর মধ্যে খেজুর, চিনি, শরবতের জন্য লেবু, সব ধরনের মাছসহ মুরগির দাম ক্রেতাদের নাগালের বাইরে। গরুর মাংস কেজিতেই বেড়ে গেছে অন্তত ১০০ টাকা। ছোলার দামও বেড়েছে। এ ছাড়া সবজির দাম কিছুটা কমলেও ইফতারি তৈরিতে ব্যবহৃত এমন সবজির দাম এখন বাড়তির দিকে। সরকারের নানা উদ্যোগের পরও কোনো পণ্যের দাম কমার লক্ষণ নেই। উল্টো কিছু পণ্যের দাম বেড়েই চলছে।বিজ্ঞাপনসবমিলিয়ে নিত্যপণ্যের আকাশছোঁয়া দামে এবারের রমজান আরও কঠিন হয়ে এলো। এতে চিন্তায় কপালে ভাঁজ পড়েছে ক্রেতাদের। সংশ্লিষ্টরা বলেন, নিত্যপণ্যের বাজার অস্থির। মূল্যস্ফীতিও বেশি। কাজে আসছে না বাজার ব্যবস্থাপনা। তাই ভোক্তাও সুফল পাচ্ছেন না।
ক্রেতাদের অভিযোগ, সরকার কোনো পণ্যের দাম শুল্ক বাড়ালে ব্যবসায়ীয়রা মিনিটের মধ্যে কার্যকর করে। আর দাম কমালে দিনের পর দিনও কার্যকর হয় না। সরকার নির্ধারিত দাম কাগজ-কলমেই সীমাবদ্ধ থাকে।
রোজায় পণ্যের দামের লাগাম টানতে সরকার গত ৮ই ফেব্রুয়ারি খেজুর, চিনি, সয়াবিন তেল ও চাল আমদানিতে শুল্ক ছাড় দিয়েছিল। তবে সয়াবিন তেল ছাড়া অন্য তিন পণ্যের শুল্ক ছাড়ে তেমন কাজে দেয়নি। নিত্যপণ্যের দাম কমবে এমন আশায় সরকার শুল্ক ছাড় দিয়েছে। এর পরও দাম বাড়লে ব্যবস্থা নেয়ার হুঁশিয়ারি দিয়েছিলেন বাণিজ্য প্রতিমন্ত্রী। কিন্তু বাজারে ভোগ্যপণ্যের দামার প্রভাব নেই। আগের মতোই অতিরিক্ত দামে বিক্রি হচ্ছে ভোগ্যপণ্য। এমনকি শুল্ক ছাড়ের পর উল্টো চিনির দাম এক দফা বেড়েছে।
খেজুর: বাংলাদেশ ট্রেড অ্যান্ড ট্যারিফ কমিশনের তথ্য বলছে, দেশে বছরে খেজুরের চাহিদা ১ লাখ টনের। শুধু রমজানেই দরকার হয় ৫০ হাজার টন। ফল আমদানিকারকদের দাবি, ১০ শতাংশ কমালেও এখনও সাধারণ মানের প্রতি কেজি খেজুরে শুল্ক পরিশোধ করতে হয় ১৫০ টাকার মতো। বাজারে এখন এক কেজি সাধারণ মানের (জায়েদি) খেজুরের দাম ৩৫০ থেকে ৪০০ টাকা। গত বছর রোজার আগে এ ধরনের খেজুরের কেজি ছিল ১৫০ থেকে ২০০ টাকা। সে হিসাবে এবার প্রতি কেজি খেজুর কিনতে ক্রেতাকে অতিরিক্ত খরচ করতে হচ্ছে ২০০ টাকা। শুধু খেজুর নয়, সব ফলের দরই চড়া।
ফল আমদানিকারক সমিতির সভাপতি সিরাজুল ইসলাম বলেন, বিলাসী পণ্যে অন্তর্ভুক্ত করায় খেজুর আমদানিতে উচ্চ শুল্ক রয়েছে। বাজারে এর প্রভাব পড়েছে। বাজারে প্রতি কেজি খেজুরে সর্বনিম্ন ১০০ থেকে ৫০০ টাকা পর্যন্ত দর বেড়েছে।
ছোলা-চিনি: বছরে চিনির চাহিদা ২২ লাখ টন। রোজায় দরকার হয় ৩ লাখ টন। দেশে চিনি উৎপাদন হয় ৩০ হাজার টনের মতো। বাকিটা আমদানি করে মেটাতে হয়। গত বছর এ সময় প্রতি কেজি চিনি কেনা গেছে ১১৫ থেকে ১২০ টাকায়। এখন বিক্রি হয়েছে প্রতি কেজি ১৪০ থেকে ১৫০ টাকায়, অর্থাৎ চিনির কেজিতে অতিরিক্ত খরচ হবে ২৫ থেকে ৩০ টাকা। অন্যদিকে বছরে প্রায় ২ লাখ টন ছোলা আমদানি হয়। রোজায় দরকার হয় ১ লাখ টন। গত বছর বাজারে এ সময় ছোলার কেজি ছিল ৯০ থেকে ৯৫ টাকা। এখন বিক্রি হচ্ছে ১০৫ থেকে ১১২ টাকা দরে। সে হিসাবে এবার কেজিতে বেশি খরচ করতে হবে ১৫ থেকে ১৭ টাকা।
পিয়াজের দর: পিয়াজের চাহিদা বছরে ২৫ লাখ টনের। গত বছর রোজার আগে পিয়াজের কেজি ছিল ৩০ থেকে ৪০ টাকা। সেই দাম এখন প্রায় তিন গুণ। প্রতি কেজি পিয়াজ বিক্রি হচ্ছে ১১০ থেকে ১২৫ টাকা দরে। সে হিসাবে কেজিতে বেশি খরচ হবে ৮০ থেকে ৮৫ টাকা।
আলু: বছরের অন্য সময়ের চেয়ে রোজায় চাহিদা থাকে বেশি আলুর। বাজারে এখন ভরপুর আলু। তবু কেজি বিক্রি হচ্ছে ৩২ থেকে ৩৫ টাকা দরে। গত বছরের এ সময়ে কেজি ছিল ১৮ থেকে ২০ টাকা। তাতে গত রমজানের চেয়ে এবার কেজিতে বেশি গুনতে হবে ১৪ থেকে ১৫ টাকা।এদিকে এখনই মাঝারি আকারের একটি লেবুর দাম হাঁকা হচ্ছে ৮ থেকে ১০ টাকা। তিন দিনের ব্যবধানে কেজিতে ২০ টাকা বেড়ে শসা বিক্রি হচ্ছে ৮০ টাকা দরে।
মাছ-মাংস: ব্রয়লার মুরগি গত দু’দিনের ব্যবধানে কেজিতে ২০ থেকে ২৫ টাকা বেড়েছে। দু’দিন আগে কেজি ২০০ থেকে ২১০ টাকায় বিক্রি হলেও বিক্রি হয়েছে ২২০ থেকে ২৩৫ টাকায়। গত বছর এ সময় দর ছিল ২৩০ থেকে ২৫০ টাকা। তবে গত বছরের এ সময়ের দরকে ছাড়িয়েছে গরুর মাংস। প্রতি কেজি বিক্রি হচ্ছে ৭৫০ থেকে ৭৮০ টাকায়। গত বছর রোজার আগে ছিল ৭০০ থেকে ৭২০ টাকা, অর্থাৎ ভোক্তাদের এবার গরুর মাংসের কেজিতে অতিরিক্ত গুনতে হবে ৫০ থেকে ৬০ টাকা।
হাতিরপুল কাঁচাবাজারে আসা মাইনুল বলেন, ছোলা, চিনিসহ রোজার কয়েক পদের পণ্য কিনতে গিয়ে তিনি বেশ ক্ষুব্ধ। বললেন, প্রতিবছর রোজার আগে সরকার বলে শুল্ক কমানো হয়েছে, দাম কমবে। তবে যারা বাজার করে, তারা জানে বাজারে কী হচ্ছে। শুধু মুখে বলে দিলে হয় না; কার্যকর করতে হয়।কনজ্যুমার্স এসোসিয়েশন অব বাংলাদেশের (ক্যাব) সভাপতি গোলাম রহমান বলেন, সরকার শুল্ক কমানোসহ কিছু ইতিবাচক পদক্ষেপ নিয়েছে। কিন্তু ক্ষেত্রবিশেষে সেই উদ্যোগ তেমন দৃশ্যমান হচ্ছে না।
মাছের বাজারে আকারভেদে প্রতি কেজি তেলাপিয়া ২০০/২২০ টাকা, পাঙাশ ১৮০/২২০ টাকা, শিং ৫২০/১ হাজার ৫শ’ টাকা, শোল ৯০০/১ হাজার টাকা, মাগুর ৫৫০ টাকা, কৈ ২৫০/৩০০/, ১ হাজার ৫শ’ টাকা, রুই ৩৮০/৪৫০ টাকা, কাতলা ৪০০/৪৮০ টাকা, টেংরা ৫৫০/৭০০ টাকায় বিক্রি হচ্ছে। এ ছাড়া ইলিশ বিক্রি হচ্ছে দুই হাজার টাকার ওপরে।",20.9684098985133,346.0
20044815,13,অর্থনীতি,সিলেটে আজ থেকে হকার পুনর্বাসন কাজ শুরু করছেন মেয়র,"সিলেটে অস্থায়ী মার্কেটে হকার পুনর্বাসন কার্যক্রম শুরু হচ্ছে আজ
সিলেটে অস্থায়ী মার্কেটে হকার পুনর্বাসন কার্যক্রম শুরু হচ্ছে আজ। সকালে পুনর্বাসন কর্মসূচির উদ্বোধন করবেন সিলেট সিটি করপোরেশনের মেয়র মো. আনোয়ারুজ্জামান চৌধুরী। এসময় উপস্থিত থাকবেন ব্যারিস্টার সৈয়দ সায়েদুল হক সুমন এমপি। বিষয়টি গণমাধ্যমকে নিশ্চিত করেছেন সিলেট সিটি করপোরেশনের জনসংযোগ কর্মকর্তা সাজলু লস্কর। তিনি জানান, আসন্ন পবিত্র রমজানের পূর্বেই সিলেট নগরীর ভ্রাম্যমাণ ব্যবসায়ীদের (হকার) অস্থায়ী মার্কেটে পুনর্বাসন করার প্রতিশ্রুতি দিয়েছিলেন মেয়র আনোয়ারুজ্জামান চৌধুরী। সে লক্ষ্যে দ্রুত অস্থায়ী মার্কেট প্রস্তুত করার জন্য ১০টি ঠিকাদারি প্রতিষ্ঠানকে কাজ বণ্টন করে দেয়া হয়। কাজ শেষে আজ ভ্রাম্যমাণ ব্যবসায়ীদের পুনর্বাসনের আনুষ্ঠানিক উদ্বোধন করা হবে এবং পর্যায়ক্রমে নগরীতে ছড়িয়ে-ছিটিয়ে থাকা সকল ভ্রাম্যমাণ ব্যবসায়ীদের নির্ধারিত স্থানে পুনর্বাসন করা হবে। সিসিক সূত্রে জানা যায়, নগর জুড়ে ফুটপাথ ও সড়ক দখল মুক্ত করতে মেয়র মো. আনোয়ারুজ্জামান চৌধুরী চ্যালেঞ্জ হিসেবে গ্রহণ করেছেন। তার অংশ হিসেবে ইতিমধ্যে মহানগর পুলিশ কমিশনার, হকারদের প্রতিনিধিসহ সংশ্লিষ্ট সব পক্ষের সঙ্গে কয়েক দফায় তিনি আলোচনা করেছেন। সকলের পরামর্শে হকার সমস্যার একটি স্থায়ী সমাধানের দিকেই এগুচ্ছেন মেয়র মো. আনোয়ারুজ্জামান চৌধুরী।বিজ্ঞাপননগর ভবন লাগোয়া লালদীঘির পাড়ের মাঠে অস্থায়ী মার্কেটে ভ্রাম্যমাণ ব্যবসায়ীদের পুনর্বাসনের ফলে কিছুদিনের মধ্যে হকার সমস্যার সমাধান হবে বলে মনে করছে সিসিক সূত্র। ২০১২ সালের জানুয়ারিতে লালদীঘির পাড়ে সিসিকের মালিকানাধীন জরাজীর্ণ মার্কেট ভেঙে হকারদের পুনর্বাসনের ব্যবস্থা করা হয়। মহানগর পুলিশের সহযোগিতায় প্রাথমিকভাবে লটারির মাধ্যমে ১ হাজার ৭০ জন হকারকে পুনর্বাসন করা হয় সেখানে। প্রত্যেক হকারের জন্য ৭/৩ ফুট জায়গা বরাদ্দ দেয়া হয়। সিসিকের পক্ষ থেকে নির্ধারিত স্থানে সবার জন্য বাঁশ ও টিন দিয়ে অস্থায়ী মার্কেটও নির্মাণ করে দেয়া হয়। ক্রেতাদের সুবিধার্থে মাঠে মাছ ও শুঁটকি, সবজি, তৈজসপত্র এবং বিবিধ নামে সাইনবোর্ড টাঙিয়ে পৃথক লেন করে দেয়া হয়েছেসেখানে। এ ছাড়া নগরের প্রতিটি ফুটপাথে ‘মানুষের চলাচলের জন্য, হকারদের বসা নিষেধ’ লেখা সম্বলিত সাইনবোর্ড টাঙানো হয়। এই দুর্ভোগ লাঘবে ২০২১ সালে ভ্রাম্যমাণ ব্যবসায়ীদের পুনর্বাসনের উদ্যোগ নেয় সিলেট সিটি করপোরেশন (সিসিক)। ওই বছরের জানুয়ারিতে নগর ভবন-লাগোয়া লালদীঘির পাড়ের খোলা মাঠে ভ্রাম্যমাণ ব্যবসায়ীদের জন্য অস্থায়ী মার্কেট নির্মাণ করে দেয় সিসিক। প্রাথমিক অবস্থায় নগরের বিভিন্ন এলাকা থেকে ১ হাজার ৭০ জন ভ্রাম্যমাণ ব্যবসায়ীদের পুনর্বাসন করা হয় ওই মার্কেটে। তবে ভেস্তে যায় পুনর্বাসনের এ উদ্যোগ। সিসিক নির্মিত অস্থায়ী মার্কেটে আর বসেন না হকাররা। উল্টো নগরের ফুটপাথ ছাপিয়ে সড়কেরও বহুলাংশ দখল করে রেখেছেন তারা। ফলে দিনভর নগরে লেগে থাকে যানজট।",20.939866582195187,347.0
20173842,288,খেলাধুলা,"

হোমকেয়ার ব্র্যান্ড ‘টাইলক্স’ এর শুভেচ্ছাদূত হলেন সাকিব আল হাসান
","হোমকেয়ার ব্র্যান্ড ‘টাইলক্স’ এর শুভেচ্ছাদূত হলেন বিশ্বসেরা ক্রিকেট অলরাউন্ডার সাকিব আল হাসান। গতকাল শনিবার রাজধানীর একটি পাঁচ তারকা হোটেলে আয়োজিত ডিক্লেয়ারেশন প্রোগ্রামে দুই পক্ষের মধ্যে এ সংক্রান্ত আনুষ্ঠানিক চুক্তি সই হয়েছে। এরপরই এই অলরাউন্ডারকে টাইলক্সের শুভেচ্ছাদূত ঘোষণা করেন রিমার্ক-হারল্যানের পরিচালক চিত্রনায়ক শাকিব খান। অনুষ্ঠানে তিনি বলেন, ‘আজকে আমাদের জন্য এক বিশেষ দিন কারণ বিশ্বের অন্যতম সেরা অলরাউন্ডার সাকিব আল হাসানের সাথে আমরা নতুন পথচলা শুরু করেছি। আমি বিশ্বাস করি, এই চুক্তির মাধ্যমে আমরা একসাথে আরো অনেক দূর এগিয়ে যাবো। সাকিব যেমন খেলার মাঠে তার সর্বোচ্চ দেয়ার জন্য নিজেকে উজাড় করে দেয় তেমনি ‘টাইলক্স’ ব্র্যান্ডের ব্যাপক প্রচার ও প্রসারের ক্ষেত্রে নিজের সর্বোচ্চটা দিবে।’’ সাকিব আল হাসান বলেন, ‘অনেক রিসার্চ এবং হার্ডওয়ার্কের ফল এই টাইলক্স’। আমি আশা করি ‘টাইলক্স’ দেশের মাটিতে নিজেকে প্রমাণ করতে সক্ষম হবে এবং এর অলরাউন্ড পারফরম্যান্স দিয়ে দেশের সীমানা ছাড়িয়ে বিশ্বে বাংলাদেশের ভাবমূর্তি উজ্জ্বল করে তুলবে।’
রিমার্ক এলএলসি, ইউএসএ অ্যাফিলিয়েটেড রিমার্ক এইচবি লিমিটেড বাংলাদেশে ‘টাইলক্স’ উৎপাদন করছে এবং সুলভমূল্যে বাজারে ক্রেতাদের মধ্যে সরবরাহ করছে। রিমার্ক এইচবির ব্যবস্থাপনা পরিচালক আশরাফুল আম্বিয়া বলেন, ‘হাউজহোল্ড সারফেস ক্লিনিং জন্য আমরা এমন একটি সল্যুশন খুঁজছিলাম যা শুধু পরিষ্কার করবে না, সাথে পরিবেশকেও রাখবে সুরভিত। যাকে বলে অলরাউন্ডার! আর এমনই প্রোডাক্ট রেঞ্জ বাজারে এনেছে রিমার্ক যা প্রস্তুত হয়েছে এশিয়ার এই অঞ্চলের অন্যতম বৃহৎ এবং পরিবেশবান্ধব ফ্যাক্টরিতে। সাধারণত ক্লিনিং প্রোডাক্ট কেমিক্যালের কড়া গন্ধযুক্ত হয়ে থাকে, ‘টাইলক্স’ এর কোন পণ্যে সেটা নেই এবং এটি বাংলাদেশের একমাত্র ক্ষতিকারক অ্যামোনিয়ো ফ্রি সারফেস ক্লিনিং রেঞ্জ।’ রিমার্ক এইচবির হোম অ্যান্ড পার্সোনাল কেয়ার ডিভিশনের অপারেটিভ ডিরেক্টর হাসান ফারুক বলেন, ‘ক্রিকেটের ক্ষেত্রে সাকিব আল হাসান যেমন এক নম্বর অলরাউন্ডার; তেমনই সারফেস ক্লিনিং এর জন্য আমরা অলরাউন্ড সল্যুশন নিয়ে এসেছি ‘টাইলক্স’ ব্র্যান্ড।’অনুষ্ঠানে আরো উপস্থিত ছিলেন হারল্যান জোনের ব্যবস্থাপনা পরিচালক ও সিইও এমদাদুল হক সরকার, রিমার্ক এইচবির হেড অব সেলস মাজেদুর রহমান রতন, হারল্যান স্টোরের হেড অব অপারেশন আবদুল আলীম শিমুলসহ অন্যান্য ঊর্ধ্বতন কর্মকর্তারা।
 
",20.860833947757236,348.0
20181801,486,খেলাধুলা,"

টাইম আউট থেকে বের হতে পারেনি শ্রীলঙ্কা, শান্তের মন্তব্য ভাইরাল
","বাংলাদেশ-শ্রীলঙ্কা দ্বৈরথ যেন এখন রূপ নিয়েছে দা-কুড়াল সম্পর্কে। ভক্তি-শ্রদ্ধা দূরে ঠেলে ব্যস্ত সবে খোঁচাখুঁচিতে। নিদাহাস ট্রফি দিয়ে যার শুরু, এরপর নানান ঘটনায় বার বার আগুনে ঘি পড়েছে। বিশেষ করে ভারত বিশ্বকাপের ‘টাইম আউট’ বিতর্ক যেন দিয়েছে ভিন্ন মাত্রা।
বাঘে-সিংহের লড়াই বলতে যা হয়, তাই দেখা মিলছে সাম্প্রতিক সময়ে বাংলাদেশ-শ্রীলঙ্কা ম্যাচে। দুই দলের দেখা মানেই যেন বাড়তি উন্মাদনা। সাধারণ একটা ম্যাচও হয়ে উঠে অসাধারণ, ছড়ায় উত্তেজনার উত্তপ্ত শিখা। বাংলাদেশ-শ্রীলঙ্কা মধ্যকার সদ্য শেষ হওয়া টি-টোয়েন্টি সিরিজেও যার ব্যত্যয় ঘটেনি।ভারত বিশ্বকাপে মুখোমুখি ম্যাচে ঠিক সময় মাঠে না আসার পরিপ্রেক্ষিতে ‘টাইমড আউট’ হয়েছিলেন অ্যাঞ্জেলো ম্যাথুস। সে ঘটনার চার মাস পেরিয়ে গেলেও এখনো ক্ষোভ পুষে রেখেছে লঙ্কানরা। যার রেশ দেখা গেছে বাংলাদেশের বিপক্ষে টি-টোয়েন্টি সিরিজ জয়ের পর লঙ্কানদের শিরোপা উদযাপনে।
শনিবার সিলেটে সিরিজ নির্ধারণী তৃতীয় ও শেষ টি-টোয়েন্টিতে বাংলাদেশকে ২৮ রানে হারায় শ্রীলঙ্কা। ২-১ ব্যবধানে জিতে নেয় সিরিজ। তবে জয়ের পর শিরোপা হাতে উদযাপনের সময় বাংলাদেশকে খোঁচা দিতে ভুল করেনি লঙ্কানরা। উদযাপনের সময় একসাথে সবাই হাতের ঘড়ির দিকে ইঙ্গিত করেন তারা।
মাঠের ঘটনা এখানে শেষ হলেও বিষয়টা ভালোভাবে নেননি বাংলাদেশ অধিনায়ক নাজমুল হোসেন শান্ত। সংবাদ সম্মেলনে সরাসরিই বললেন, বিষয়টা তার কাছে একটু বেশিই মাতামাতি মনে হয়েছে। এই প্রসঙ্গে শান্ত বলেন, ‘ওরা এখনো টাইমড আউট থেকে বের হতে পারেনি। আমার মনে হয় বের হওয়া উচিত। বর্তমানে থাকা উচিত। আমার মনে হয় আমরা নিয়মের বাইরে কিছু করিনি। ওরা একটি বেশিই মাতামাতি করছে, করুক। আমরা এটা নিয়ে চিন্তিত না।’
",20.8572545108513,349.0
20046680,97,আইন,"খোকন সভাপতি, সম্পাদক মঞ্জুরুল হক","সুপ্রিম কোর্ট আইনজীবী সমিতির ২০২৪-২৫ সালের নির্বাচনে সভাপতি নির্বাচিত হয়েছেন বিএনপি সমর্থিত প্যানেলের প্রার্থী ব্যারিস্টার মাহবুব উদ্দিন খোকন এবং সম্পাদক পদে নির্বাচিত হয়েছেন আওয়ামী লীগ সমর্থিত প্যানেলের প্রার্থী শাহ মঞ্জুরুল হক। সমিতির ১৪টি পদের মধ্যে বিএনপি সমর্থকরা আরও ৩টি কার্যকরী কমিটির সদস্য পদেও জয় লাভ করেছেন। অন্যদিকে দুটি সহসভাপতি, দুটি সহসম্পাদক, কোষাধ্যক্ষ ও আরও ৪টি কার্যকরী কমিটির সদস্য পদসহ মোট ১০ পদে জয়ী হয়েছেন আওয়ামী লীগ সমর্থক সাদা প্যানেলের প্রার্থীরা । রোববার রাত সোয়া ১টার দিকে সমিতির নির্বাচন পরিচালনা উপ-কমিটির আহ্বায়ক জ্যেষ্ঠ আইনজীবী আবুল খায়ের এ ফলাফল ঘোষণা করেন। গণনা শেষের কয়েকঘণ্টা পর এ ফল ঘোষণা করা হলো।
নানা নাটকীয়তার পর শনিবার বিকেল ৩টার পর নির্বাচনের ভোট গণনা শুরু হয়। ভোট গণনা ও ফল ঘোষণা উপলক্ষে সুপ্রিম কোর্ট অঙ্গনে বিপুল সংখ্যক পুলিশ সদস্য মোতায়েন করা হয়। যে ভবনে ভোট গণনা করা হয়েছে, সেখানে প্রবেশে কড়াকড়ি আরোপ করা হয়। ভোট গণনাকে কেন্দ্র করে হট্টগোল ও হাতাহাতির ঘটনা ঘটলে নির্বাচনের ফলাফল ঘোষণা নিয়ে অনিশ্চয়তা দেখা দেয়। পরে ওই ঘটনায় শুক্রবার রাজধানীর শাহবাগ থানায় ২০ জনের নাম উল্লেখ করে মামলা করা হয়। হত্যাচেষ্টার অভিযোগে করা ওই মামলায় আরও ৩০-৪০ জনকে অজ্ঞাতনামা আসামি করা হয়েছে।বিজ্ঞাপনসহকারী অ্যাটর্নি জেনারেল মো. সাইফুর রহমান সিদ্দিকী (সাইফ) বাদী হয়ে মামলাটি করেন। এতে ১ নম্বর আসামি করা হয় অ্যাডভোকেট নাহিদ সুলতানা যুথীকে। এছাড়া ২ নম্বর আসামি করা হয় ব্যারিস্টার রুহুল কুদ্দুস কাজলকে। শনিবার সন্ধ্যায় কাজলকে গ্রেপ্তার করে পুলিশ।
এর আগে শুক্রবার (৮ মার্চ) রাতে সুপ্রিম কোর্ট আইনজীবী সমিতির স্বতন্ত্র সম্পাদক প্রার্থী নাহিদ সুলতানা যুথীর বাসায় অভিযান চালিয়ে ৪ জনকে এবং শনিবার দুপুরে এজাহারভুক্ত ৬ নম্বর আসামি ব্যারিস্টার উসমানকে গ্রেপ্তার করে গোয়েন্দা পুলিশ (ডিবি)।
প্রসঙ্গত, গত বুধবার সকাল ১০টা থেকে শুরু হয়ে পরদিন বৃহস্পতিবার বিকালে শেষ হয় ভোট গ্রহণ। পরে গণনা নিয়ে চলে নানা নাটকীয়তা।",20.796913251382648,350.0
20051633,153,অর্থনীতি,বাজারমূলধন কমেছে ১২ হাজার কোটি টাকা,"এবার টানা নিম্নমুখী শেয়ারবাজার। কমছে লেনদেন, মূল্যসূচক ও বাজারমূলধন। গত সপ্তাহে ঢাকা স্টক এক্সচেঞ্জের (ডিএসই) ৩২০টি কোম্পানির শেয়ারের দাম কমেছে। এতে মূল্যসূচক কমেছে ১৪১ পয়েন্ট এবং বাজারমূলধন কমেছে ১২ হাজার কোটি টাকা। সংশ্লিষ্টরা বলছেন, বেশ কয়েকটি কারণে শেয়ারবাজার নিম্নমুখী। এর মধ্যে উল্লেখযোগ্য হলো ব্যাংক ঋণের সুদের হার বৃদ্ধি, বিশ্ব অর্থনীতির নিম্নমুখী প্রবণতা এবং সামগ্রিকভাবে দেশের অর্থনৈতিক নেতিবাচক অবস্থার প্রভাব পড়েছে বাজারে। তাদের মতে, শেয়ারবাজার ঘুরে দাঁড়াতে বিনিয়োগকারীদের আস্থা বাড়ানো জরুরি।
গত সপ্তাহে ৫ দিনে ডিএসইতে ৪ হাজার ৫৩ কোটি টাকা লেনদেন হয়েছে।প্রতিদিন গড়ে ৮১০ কোটি টাকা লেনদেন হয়েছে।আগের সপ্তাহে ৪দিনে ৩ হাজার ৫০৮ কোটি টাকা লেনদেন হয়েছিল। প্রতিদিন গড়ে ৮৭৭ কোটি টাকা হয়েছিল। এ হিসাবে গত সপ্তাহে লেনদেন কমেছে ৫৪৫ কোটি টাকা। তবে প্রতিদিন গড়ে লেনদেন বেড়েছে ৬৭ কোটি টাকা। আলোচ্য সময়ে ডিএসই ব্রড সূচক ১৪১ পয়েন্ট কমে ৬ হাজার ১১২ পয়েন্টে নেমেছে। ডিএসই ৩০ সূচক দশমিক ৩২ পয়েন্ট কমে ২ হাজার ৯২ পয়েন্টে নেমেছে। ডিএসই শরিয়াহ সূচক ২৩ পয়েন্ট বেড়ে ১ হাজার ৩৩৫ পয়েন্টে উঠেছে। গত সপ্তাহে ৪১১টি কোম্পানি লেনদেনে অংশ নিয়েছে। এর মধ্যে দাম বেড়েছে ৫৯টি কোম্পানির শেয়ার, কমেছে ৩২০টি এবং অপরিবর্তিত রয়েছে ২২টি কোম্পানির শেয়ার। তবে ১০টি কোম্পানির কোনো শেয়ার লেনদেন হয়নি। গত সপ্তাহের শুরুতে ডিএসইর বাজারমূলধন ছিল ৭ লাখ ৬০ হাজার কোটি টাকা। সপ্তাহ শেষে তা কমে ৭ লাখ ৪৮ হাজার কোটি টাকায় নেমে এসেছে। এ হিসাবে বাজারমূলধন কমেছে ১২ হাজার কোটি টাকা।
একক কোম্পানি হিসাবে গত সপ্তাহে সানলাইফ ইন্স্যুরেন্সের শেয়ারের দাম ১৮ শতাংশ বেড়েছে। এছাড়াও জিকিউ বলপেনের শেয়ারের দাম বেড়েছে ১৬ শতাংশ, গোল্ডেন সন ১৫ শতাংশ, ফাইন ফুড ১৩ শতাংশ, ফুয়াং সিরামিক ১০ শতাংশ, আফতাব অটোমোবাইল ৭ শতাংশ, প্যারামাউন্ট ইন্স্যুরেন্স ৬ শতাংশ, বিকন ফার্মা ৫ শতাংশ, ইসলামী ব্যাংক মুদারাবা মিউচুয়াল ফান্ড ৫ শতাংশ এবং আলহাজ টেক্সটাইলের শেয়ারের দাম ৪ শতাংশ বেড়েছে। গত সপ্তাহে ডিএসইতে শীর্ষ দশের তালিকায় থাকা কোম্পানিগুলোতে ১ হাজার ৭০ কোটি টাকা লেনদেন হয়েছে, যা বাজারের মোট লেনদেনের ২৬ দশমিক ৪০ শতাংশ। এর মধ্যে প্রথম অবস্থানে থাকা ফুয়াং সিরামিকের লেনদেন ২০৮ কোটি টাকা, দ্বিতীয় অবস্থানে সেন্ট্রাল ফার্মার লেনদেন ১৮৯ কোটি টাকা এবং তৃতীয় অবস্থানে থাকা মুন্নু ফেব্রিকসের ৯৩ কোটি টাকার শেয়ার লেনদেন হয়েছে।এছাড়াও শীর্ষ দশে থাকা অন্যান্য কোম্পানিগুলোর মধ্যে আফতাব অটোমোবাইলের ৮৯ কোটি, ফরচুন সুজের ৮৯ কোটি, বিডি থাই অ্যালুমিনিয়ামের ৮৭ কোটি, বেস্ট হোল্ডিংসের ৮৪ কোটি, ফুয়াং ফুডের ৭৯ কোটি, সিটি জেনারেল ইন্স্যুরেন্সের ৭৫ কোটি এবং ব্রিটিশ-আমেরিকান টোব্যাকোর ৭২ কোটি টাকার শেয়ার লেনদেন হয়েছে।",20.75146724718985,351.0
20173804,281,আইন,"

ডোম-ইনোর বিরুদ্ধে সংবাদ সম্মেলন
","রিয়েল এস্টেট অ্যান্ড হাউজিং অ্যাসোসিয়েশন অব বাংলাদেশ (রিহ্যাব) কর্তৃক স্বর্ণপদক প্রাপ্ত রিয়েল এস্টেট ও ডেভেলপার প্রতিষ্ঠান ডোম-ইনোর বিরুদ্ধে ‘অপকর্ম, প্রতারণা ও জাল-জালিয়াতির’ অভিযোগ এনে সংবাদ সম্মেলন করেছেন প্রতিষ্ঠানটির সাথে চুক্তিবদ্ধ হওয়া বেশ কয়েকজন ল্যান্ড ওনার এবং চাকরিচ্যুত কয়েকজন কর্মকর্তা। তবে সংবাদ সম্মেলনে ডোম-ইনোর বিরুদ্ধে আনীত ‘অপকর্ম, প্রতারণা ও জাল-জালিয়াতির’ অভিযোগের তেমন কোনো ব্যাখ্যা দিতে পারেননি তারা। ভিক্টিম ল্যান্ড ওনারের নামে অর্ধশত ভূমি মালিক নিয়ে গঠিত প্ল্যাটফর্মের নামও বলতে পারেননি তারা।
গতকাল রাজধানীর সেগুনবাগিচায় ঢাকা রিপোর্টার্স ইউনিটিতে অর্ধশত ল্যান্ড ওনারের প্ল্যাটফর্মের নামে আয়োজিত সংবাদ সম্মেলনে মূল বক্তব্য উপস্থাপন করেন আদনান সোবহান। আর সংবাদ সম্মেলন এ আহ্বান করেন হুমায়ূন হাসান। সংবাদ সম্মেলনে হেলাল উদ্দিন আহমেদ, সিহাব উদ্দিন আহমেদ, এনায়েতুল হক, ফরিদা ইয়াসমীন উপস্থিত ছিলেন। সংবাদ সম্মেলনে আদনান সোবহান, হুমায়ূন হাসান ছাড়াও বক্তব্য রাখেন অ্যাডভোকেট রুমানা আহমেদ। সংবাদ সম্মেলনে লিখিত বক্তব্যে আদনান সোবহান অভিযোগ করেন, রিয়েল এস্টেট ও ডেভেলপার প্রতিষ্ঠান ডোম-ইনো এক দশকেরও বেশি সময় ধরে জমি অধিগ্রহণ নিয়ে ধীরগতিতে ভবনের কাজ করছে। এতে তারা অর্থনৈতিকভাবে চরম ক্ষতির মুখোমুখি হয়েছেন। তাদের থাকার স্থান নেই। তারা রাজধানীতে নির্মাণাধীন ২২টি ভবনের নাম উল্লেখ করে, সেগুলোর কাজ বন্ধ রাখা হয়েছে বলে অভিযোগ করেন।
ডোম-ইনোর কাছ থেকে ল্যান্ড ওনার হিসেবে জমি অধিগ্রহণের সময় সাইনিং মানি হিসেবে বড় অঙ্কের টাকা গ্রহণ এবং কয়েক বছরে ভবন দৃশ্যমান হওয়ার পর আপনারা (ল্যান্ড ওনার) সাইনিং মানি বাড়িয়ে দেয়াসহ অযৌক্তিক দাবি তুলে নির্মাণকাজ বন্ধ করে দিয়েছেন। কেউবা আবার আদালতের স্মরণাপন্ন হয়ে বন্ধ করে দিয়েছেন উন্নয়নকাজ।’ এমন প্রশ্নে হুমায়ূন হাসান বলেন, ‘আমরা বন্ধ করে দেইনি, তারাই বন্ধ করে রেখেছেন। কোথাও কোথাও ধীরেগতিতে কাজ করছে।’ এ বিষয়ে জানতে চাইলে ডোম-ইনোর ডিজিএম মো: সাহেদুল ইসলাম এই প্রতিবেদকে বলেন, ‘সংবাদ সম্মেলনে ল্যান্ড ওনারদের উত্থাপিত অভিযোগ সম্পূর্ণ একপেশে, মিথ্যা, বানোয়াট ও উদ্দেশ্যপ্রণোদিত। ডোম-ইনোর সাফল্যে একটি চক্র ঈর্ষন্বিত হয়ে মিথ্যা প্রচারণা চালাচ্ছে। তাদের উদ্দেশ্য ডোম-ইনোর সুনাম ক্ষুণœœ করা। আয়োজকরা অনেক ভবনে আমাদের কাজ করতে দিচ্ছেন না। ভবনে থাকা আমাদের কোটি কোটি টাকার মালামাল রাতের অন্ধকারে চুরি করে অজ্ঞাত স্থানে নিয়ে গেছেন। কোনো কোনো ওনার আবার চুক্তি বাতিলের জন্য আদালতের স্মরণাপন্ন হয়েছেন।’‘আমরা আইনের প্রতি শ্রদ্ধা ও আস্থাশীল। আমরা ন্যায়বিচার পেয়ে আবার কাজ শুরু করব আশা করছি।’
 
",20.693970786436942,352.0
20181434,435,আইন,"

ব্যারিস্টার কাজল ৪ দিনের রিমান্ডে
","সুপ্রিম কোর্ট আইনজীবী সমিতির ২০২৪-২৫ সালের নির্বাচনে ভোট গণনাকে কেন্দ্র করে হট্টগোল ও মারামারির ঘটনায় করা মামলায় বিএনপি-জামায়াতপন্থী নীল প্যানেলের সম্পাদক প্রার্থী ব্যারিস্টার রুহুল কুদ্দুস কাজলের চার দিনের রিমান্ড মঞ্জুর করেছেন আদালত।
রোববার (১০ মার্চ) দুপুরে মামলার সুষ্ঠু তদন্তের জন্য সাত দিনের রিমান্ড আবেদন করে পুলিশ। অন্যদিকে তার আইনজীবী রিমান্ড বাতিল চেয়ে জামিনের আবেদন করেন। উভয় পক্ষের শুনানি শেষে ঢাকা মেট্রোপলিটন ম্যাজিস্ট্রেট নূরুল হুদা চৌধুরী জামিন আবেদন নামঞ্জুর করে চার দিনের রিমান্ড মঞ্জুর করেন।
জাতীয়তাবাদী আইনজীবী ফোরামের কেন্দ্রীয় কমিটির প্রশিক্ষণবিষয়ক সম্পাদক অ্যাডভোকেট মো: মাকসুদ উল্লাহ জানিয়েছেন, শনিবার (৯ মার্চ) সন্ধ্যা সোয়া ৭টার দিকে ব্যারিস্টার কাজলকে তার পল্টনের চেম্বার থেকে ডিবি পুলিশ আটক করে নিয়ে গেছে।
এ মামলার প্রধান আসামি আইনজীবী নাহিদ সুলতানা যুথীর ধানমন্ডির বাসায় পুলিশ একাধিকবার অভিযান চালালেও তাকে পাওয়া যায়নি বলে আইনশৃঙ্খলা বাহিনী জানিয়েছে। যুথী যুবলীগের চেয়ারম্যান শেখ ফজলে শামস পরশের স্ত্রী।
এর আগে সুপ্রিম কোর্ট আইনজীবী সমিতির ২০২৪-২৫ সালের নির্বাচনে ভোট গণনার সময়ে মারামারির ঘটনায় শুক্রবার (৮ মার্চ) রাতে রাজধানীর শাহবাগ থানায় একটি মামলা দায়ের করা হয়।
শুক্রবার রাতে সহকারী অ্যাটর্নি জেনারেল মো: সাইফুর রহমান সিদ্দিকী সাইফ তাকে হত্যাচেষ্টার অভিযোগ শাহবাগ থানায় এ মামলা করেন।
মামলায় স্বতন্ত্র সম্পাদক প্রার্থী নাহিদ সুলতানা যুথি, বিএনপি সমর্থিত নীল প্যানেলের সম্পাদক প্রার্থী ব্যারিস্টার মো: রুহুল কুদ্দুস কাজলসহ ২০ জনকে আসামি করা হয়।
",20.596687480419043,353.0
20051667,174,লাইফস্টাইল,"আরব আমিরাতে ব্যাপক ঝড়-বৃষ্টি, দুর্ভোগে বাসিন্দারা","ঝড়-বৃষ্টিতে বিপর্যস্ত সংযুক্ত আরব আমিরাত (ইউএই)। এতে ব্যাপক দুর্ভোগে পড়েছেন বাসিন্দারা। দেশজুড়ে জারি করা হয়েছে অরেঞ্জ অ্যালার্ট। শনিবারের পর রোববারও দেশটিতে বৃষ্টি হয়।
শনিবার সকাল থেকেই আবুধাবি, দুবাই, শারজাহ, আজমান, রাস আল খাইমাহ, ফুজাইরাহসহ নানা শহরে ঝড়ো বাতাস ও বৃষ্টি হয়েছে। পানিতে তলিয়ে গেছে দুবাইয়ের বেশিরভাগ রাস্তা।
আর বজ্রপাত হয়েছে আল আইন ও আজমানে। বৈরি আবহাওয়া ছিল রোববার দুপুর পর্যন্ত। এ সময়ে ব্যাপক বৃষ্টি, বজ্রপাত ও শিলাবৃষ্টি হতে পারে বলে আগেই পূ্র্বাভাস দিয়েছিল দেশটির আবহাওয়া বিভাগ।
বাসিন্দাদের বাড়ির বাইরে না যেতে নির্দেশ দিয়েছে আবহাওয়া বিভাগ। গত ফেব্রুয়ারিতেও সংযুক্ত আরব আমিরাতে ভয়াবহ বৃষ্টি ও বজ্রপাত হয়।",20.463587424845507,354.0
20180815,356,অর্থনীতি,"

হালদা নিয়ে পরিবেশবিদদের নয়া শঙ্কা
","দূষণে বিপর্যস্ত কর্ণফুলী নদী নিয়ে এবার নয়া শঙ্কা প্রকাশ করেছেন পরিবেশ বিশেষজ্ঞরা। তারা বলছেন, এবার পোড়া চিনির বর্জ্যে এ নদীর ‘সর্বনাশ’ হয়েছে। তাদের আশঙ্কা, দীর্ঘমেয়াদে নদীর জীববৈচিত্র্য এবং নদী তীরের উদ্ভিদ মারাত্মক হুমকিতে পড়তে পারে। আর কর্ণফুলীর দূষণের প্রভাব হালদা নদীতে পড়লে বিপন্ন হবে দক্ষিণ এশিয়ায় কার্প জাতীয় মাছের এই প্রাকৃতিক মৎস্য প্রজননক্ষেত্র। সব মিলিয়ে শিল্প দুর্ঘটনার এই প্রভাব পরিবেশে ভয়াবহ ক্ষতির কারণ হতে পারে বলে সতর্ক করছেন সংশ্লিষ্টরা।এর আগে এস আলমের চিনির কারখানা থেকে রাসায়নিক বর্জ্য ফেলে কর্ণফুলী দূষণের প্রতিবাদে কর্ণফুলী রক্ষায় ‘জনগণের প্রতিবাদ মঞ্চ’ এর উদ্যোগে অবস্থান ধর্মঘট কর্মসূচি পালন করা হয় বৃহস্পতিবার।এতে অংশ নেয় চট্টগ্রাম নদী ও খাল রক্ষা আন্দোলন, বাংলাদেশ পরিবেশ আইনবিদ সমিতি বেলা, বাংলাদেশ পরিবেশ ফোরাম, চট্টগ্রাম ইতিহাস সংস্কৃতি গবেষণা কেন্দ্র, আরএসকে ফাউন্ডেশন ও কর্ণফুলী নদী সাম্পান মাঝি কল্যাণ সমিতি ফেডারেশন।তারা কী পরিমাণ তরল রাসায়নিক বর্জ্য কর্ণফুলীতে পড়েছে তা নির্ণয় করে এস আলম কর্তৃপক্ষের বিরুদ্ধে প্রয়োজনীয় আইনানুগ ব্যবস্থা গ্রহণ করা না হলে আজ রোববার বেলা ১১টায় পরিবেশ অধিদফতর কার্যালয় ঘেরাও করা হবে বলে ঘোষণা দেন।
এর আগে সোমবার আগুন লাগার পর মঙ্গলবার থেকেই নদীতে মিশতে শুরু করে পোড়া চিনির বর্জ্য। বৃহস্পতিবার শেষ বেলায় সেসব বর্জ্য নদীতে পড়া ঠেকাতে মাঠে নামে পরিবেশ অধিদফতর ও প্রশাসন। জেলা প্রশাসনের পক্ষ থেকে বর্জ্য নদীতে মেশা ঠেকাতে বাঁধ তৈরির নির্দেশ দেয়া হয় এস আলম গ্রুপের সেই চিনি কলকে। আর নদীর দূষণ ও জলজ প্রাণীর ক্ষতি ও দায় নির্ধারণে কমিটি গঠন করেছে পরিবেশ অধিদফতর।চট্টগ্রাম নদী ও খাল রক্ষা আন্দোলনের সাধারণ সম্পাদক আলীউর রহমান সাংবাদিকদের বলেন, ‘আমাদের জনপ্রতিনিধিদের নির্লিপ্ততার কারণে এভাবে কর্ণফুলীকে হত্যা করা হচ্ছে। এক লাখ টন চিনি তৈরির রাসায়নিক কেমিক্যাল থেকে সৃষ্ট বর্জ্য সরাসরি কর্ণফুলীতে ফেলার কারণে ইতোমধ্যে নদীর ষোল কিলোমিটার এলাকায় জীববৈচিত্র্য ধ্বংস হয়ে গেছে।চট্টগ্রাম বিশ্ববিদ্যালয়ের প্রাণিবদ্যা বিভাগের অধ্যাপক ও হালদা রিসার্চ ল্যাবরেটরির সমন্বয়ক অধ্যাপক ড. মনঞ্জুরুল কিবরিয়া সাংবাদিকদের বলেন, কর্ণফুলী নদীতে দূষণের ভয়াবহতা আরো ছড়িয়ে পড়ছে।‘আশঙ্কার বিষয় হচ্ছে, যদি চিনি আগুনে পোড়ানোর ফলে নতুন কোনো ক্ষতিকর কেমিক্যালে পরিবর্তিত হয়, তাহলে দীর্ঘমেয়াদি ক্ষতি হবে।’কর্ণফুলী জোয়ার ভাটার নদী হওয়ায় ধীরে ধীরে দূষণের প্রভাব প্রাকৃতিক উপায়ে কমবে জানিয়ে তিনি বলেন, ‘তবে স্বাভাবিক অবস্থায় ফিরে আসতে সময় লাগবে। দূষক পদার্থগুলো জোয়ারভাটার মাধ্যমে প্রশমিত না হওয়া পর্যন্ত মাছ এবং অন্যান্য জীববৈচিত্র্য ক্ষতিগ্রস্ত হবে।’হালদা নদীতেও যে প্রভাব পড়তে পারে, সেই আশঙ্কা প্রকাশ করে অধ্যাপক মঞ্জুরুল কিবরিয়া বলেন, জোয়ারের পানি যদি হালদা পর্যন্ত যায়, অবশ্যই হালদা ক্ষতিগ্রস্ত হবে। তবে আশার কথা হচ্ছে এখন অমাবস্যা-পূর্ণিমা না, যদি অমাবস্যা বা পূর্ণিমা হতো, তাহলে হালদার গভীরে পানি প্রবেশ করত।
",20.31748869104176,355.0
20181049,385,লাইফস্টাইল,"

ভিনগ্রহের প্রাণীর অস্তিত্বের প্রমাণ পাওয়া যায়নি : পেন্টাগন
","অ্যালিয়েন বা ভিনগ্রহের প্রাণীর অস্তিত্বের কোনো প্রমাণ এখনো পাওয়া যায়নি বলে জানিয়েছে যুক্তরাষ্ট্রের প্রতিরক্ষা দফতর পেন্টাগন৷ ইউএফও বা আন-আইডেন্টিফায়েড ফ্লায়িং অবজেক্টবিষয়ক কোনো তথ্য যুক্তরাষ্ট্র সরকার গোপন করার চেষ্টা করেনি বলেও তদন্তে জানতে পেরেছে পেন্টাগন।
গত শতাব্দীতে ইউএফও দেখার বিষয়ে বিভিন্ন প্রতিবেদন নিয়ে তদন্তের পর এমন সিদ্ধান্তে আসে পেন্টাগন৷ শুক্রবার তদন্ত প্রতিবেদন নিয়ে কথা বলে মার্কিন এই দফতর৷
পেন্টাগনের তদন্তের সবশেষ ফলাফল এই বিষয়ে সরকারের আগের করা প্রতিবেদনগুলোর সঙ্গে মিল পাওয়া যায়৷
‘সকল তদন্তের সকল ধাপেই এই বিষয়টি পাওয়া গেছে যে, ইউওফও দেখতে পাওয়ার বেশিরভাগই ছিল সাধারণ কোনো বস্তু বা ঘটনা, যেগুলো ভুলভাবে চিহ্নিত করা হয়েছে৷’
প্রতিবেদনে ১৯৪৫ সালের পর থেকে যুক্তরাষ্ট্র সরকারের ইউএফও বিষয়ে নানা প্রতিবেদন যাচাইবাছাই করা হয়৷
প্রতিবেদনে বলা হয়, ইউএফও নিয়ে যুক্তরাষ্ট্র সরকার বা দেশটির কোনো বেসরকারি প্রতিষ্ঠান এ বিষয়ক তথ্য গোপন রাখার চেষ্টা করেনি৷
কেন এমন তদন্ত?
গত কয়েক বছর ধরেই ইউএফও বিষয়ে যুক্তরাষ্ট্রের কাছে বিভিন্ন আবেদন জমা পড়েছে৷
২০২১ সালে সরকার এমন ১৪৪টি ঘটনা বিশ্লেষণ শেষে জানায়, ভিনগ্রহের প্রাণীর অস্তিত্বের কোনো প্রমাণ নেই৷ সেসময় এ বিষয়ে আরো কার্যকর তথ্য সংগ্রহের তাগিদ দেওয়া হয়৷
এরপর গত বছর যুক্তরাষ্ট্রের বিমান বাহিনীর এক গোয়েন্দা কর্মকর্তার দাবির পর বিষয়টি আবারো সামনে আসে৷ ওই কর্মকর্তা দাবি করেন, যুক্তরাষ্ট্র সরকার ইউএফও বিষয়ে দীর্ঘমেয়াদি একটি পরিকবল্পনা গোপন রাখছে৷
এমন অবস্থার পরিপ্রেক্ষিতেই তদন্ত প্রতিবেদনটি তৈরি করা হয়েছে৷ তদন্তের আরেকটি অংশ পরে প্রকাশ করা হবে বলে জানা গেছে৷ সূত্র : ডয়চে ভেলে
",20.200510158379952,356.0
20181835,490,লাইফস্টাইল,"

মার্কিন জোটের ওপর হাউছিদের বড় ধরনের হামলা
","ইয়েমেনভিত্তিক হাউছি যোদ্ধারা লোহিত ও এডেন উপসাগরে মার্কিন যুক্তরাষ্ট্র এবং তাদের মিত্র বাহিনীর ওপর হামলা অব্যাহত রেখেছে। মার্কিন পক্ষ দাবি করেছে তারা ইরান-সমর্থিত যোদ্ধাদের নিক্ষিপ্ত ১৫টি একমুখী ড্রোন ভূপাতিত করেছে।
ঘটনার কিছুক্ষণ পরই বিদ্রোহীরা হামলার দায় স্বীকার করে নিয়ে জানায়, তারা একটি 'আমেরিকান' বাণিজ্যিক জাহাজে ক্ষেপণাস্ত্র এবং 'লোহিত সাগর ও এডেন উপসাগরে' যুক্তরাষ্ট্রের যুদ্ধজাহাজ লক্ষ্য করে ড্রোন হামলা চালিয়েছে।
ইসরাইল-হামাসের যুদ্ধে, হামাসের সাথে সংহতি জানিয়ে আসছে ইরান। নভেম্বরের পর থেকে লোহিত সাগর অঞ্চলে বিশ্ব বাণিজ্যের জন্য অত্যন্ত গুরুত্বপূর্ণ এই পথটিতে জাহাজে ড্রোন আর ক্ষেপণাস্ত্র হামলা নিয়মিত বিষয় হয়ে দাঁড়িয়েছে। তবে এখন পর্যন্ত এটিই হাউছিদের সবচেয়ে বড় হামলাগুলোর মধ্যে একটি ।
যুক্তরাষ্ট্রের সেন্ট্রাল কমান্ড বা সেন্টকম জানায়, ভোর হবার আগেই লোহিত সাগর ও তার-সংলগ্ন এডেন উপসাগরে হাউছিরা 'বড় ধরনের' হামলা চালায়।
জোট বাহিনী এবং সেন্টকম বলছে, ড্রোনগুলোই মূলত 'এই অঞ্চলে বাণিজ্যিক জাহাজ, যুক্তরাষ্ট্রের নৌবাহিনী এবং জোটের জাহাজগুলোর জন্য আসন্ন হুমকি স্বরূপ।'
সামাজিক যোগাযোগ মাধ্যম প্ল্যাটফর্ম এক্স-এ দেয়া এক পোস্টে তারা 'যুক্তরাষ্ট্রের নৌবাহিনীর জাহাজ এবং বিমানের সাথে জোটের নৌবাহিনীর একাধিক জাহাজ ও বিমান ১৫টি ড্রোন ভূপতিত করেছে। নৌচলাচলের স্বাধীনতা রক্ষা এবং আন্তর্জাতিক পানিসীমাকে নিরাপদ ও আরো সুরক্ষিত করতেই এসব পদক্ষেপ নেয়া হয়েছে।'
এদিকে, বিদ্রোহীরা দুটি পৃথক অভিযান চালিয়েছে বলে এক্স-এ জানিয়েছেন, হাউছি সামরিক মুখপাত্র ইয়াহিয়া সারিয়ি।
সারিয়ি বলেন, প্রথমটি এডেন উপসাগরে বাণিজ্যিক জাহাজ প্রোপেল ফরচুন, যেটি আমেরিকান জাহাজ বলে তিনি উল্লেখ করেন। আর দ্বিতীয় অভিযানে '৩৭ টি ড্রোন' নিক্ষেপ করা হয় আমেরিকান যুদ্ধজাহাজ লক্ষ্য করে।
গত ডিসেম্বরে, লোহিত সাগরে হাউছিদের হামলা থেকে জাহাজ রক্ষায় সামুদ্রিক নিরাপত্তা উদ্যোগের ঘোষণা দিয়েছিল যুক্তরাষ্ট্র। এই সব আক্রমণের কারণে বানিজ্যিক জাহাজগুলি নির্ধারিত পথ পরিবর্তনে বাধ্য হয় যেখান থেকে সাধারণত বিশ্ব বাণিজ্যের ১২ শতাংশ বহন করা হয়।
বিদ্রোহীদের হামলায় চলতি সপ্তাহেই প্রথম হতাহতের ঘটনা ঘটল।
জাহাজে হামলার জবাবে ইয়েমেনের হাউছির ঘাঁটিগুলোতে জানুয়ারি মাস থেকে বার বার হামলা চালাতে থাকে যুক্তরাষ্ট্র ও ব্রিটেন। কিন্তু এতেও দমে না গিয়ে ক্রমাগত আমেরিকান ও ব্রিটিশ বাণিজ্যিক জাহাজগুলোকে লক্ষ্য করে আক্রমণ চালিয়েই যাচ্ছে হাউছিরা।সূত্র : ভয়েস অব আমেরিকা
",20.11256863095641,357.0
20181662,466,লাইফস্টাইল,"

মাঝ আকাশে ঘুমিয়ে পড়েছিলেন বিমানের ২ পাইলট
","বিমান মাঝ আকাশে থাকা অবস্থায় ঘুমিয়ে পড়েছিলেন বাতিক এয়ারের দুই পাইলট। তারা দু'জনই ইন্দোনেশিয়ার নাগরিক।
গত ২৫ জানুয়ারি দক্ষিণপূর্ব সুলাওয়েসি থেকে রাজধানী জাকার্তায় যাচ্ছিল বিমানটি। ওই সময় এয়ারবাস এ৩২০ মডেলের বিমানটিতে ১৫৩ জন যাত্রী ছিলেন।
ইন্দোনেশিয়ার জাতীয় পরিবহণ নিরাপত্তা কমিটি (কেএনকেটি) প্রাথমিক তদন্তে খুঁজে পেয়েছে যাত্রী নিয়ে যাওয়ার সময় বিমানের পাইলটরা ঘুমিয়ে পড়েছিলেন।
তারা ঘুমিয়ে যাওয়ায় ওইদিন নেভিগেশনাল ত্রুটি দেখা দিয়েছিল। তবে এতে কারও কোনো ক্ষতি হয়নি এবং কোনো দুর্ঘটনা ঘটেনি।
ইন্দোনেশিয়ার যোগাযোগ মন্ত্রণালয়ের বেসামরিক বিমান চলাচল বিভাগের মহাপরিচালক ক্রিস্টি ইন্দাহ মুর্নি জানিয়েছেন, এ ঘটনায় বাতিক এয়ারকে ‘কঠোর তিরস্কার’ করেছেন তারা এবং পাইলটদের পর্যাপ্ত বিশ্রাম দেওয়ার জন্য নির্দেশনা দিয়েছেন।
",20.02053446393551,358.0
20180993,379,অর্থনীতি,"

সাফল্যের চতুর্থ বর্ষে শাই টি
","আল হিকমাহ ট্রেড ইন্টারন্যাশনালের অঙ্গ প্রতিষ্ঠান 'শাই টি' সাফল্যের চতুর্থ বর্ষে পদার্পণ ও প্রতিষ্ঠানটির বার্ষিক ডিলার ও গ্রাহক সম্মেলন অনুষ্ঠিত হয়েছে।
শনিবার (৯ মার্চ) দুপুরে রাজশাহীর হাইকোর্ট পার্ক-সংলগ্ন লোটাস কমিউনিটি সেন্টারে এ সম্মেলন অনুষ্ঠিত হয়।
এতে প্রতিষ্ঠানটির সর্বস্তরের কর্মকর্তা, কর্মচারী এবং সারাদেশের ডিলার, রিটেইলার, এজেন্ট ও গ্রাহকেরা অংশ নেন। এ সময় ডিলারদের মধ্যে সর্বোচ্চ বিক্রেতাদের চার জনকে পর্যায়ক্রমে স্বর্ণের চেইন, ট্যাবলেট এবং বাইসাইকেল পুরস্কার দেয়া হয়।
সম্মেলনে প্রধান অতিথির বক্তব্যে আল-হিকমাহ ট্রেড ইন্টারন্যাশনালের প্রতিষ্ঠাতা চেয়ারম্যান মাওলানা সাজ্জাদ হোসাইন সজিব প্রতিষ্ঠানের সমস্ত ডিলারদের প্রতি কৃতজ্ঞতা জানিয়ে বলেন, ডিলাররাই হচ্ছেন আমাদের কোম্পানির পথচলার শক্তি। তাদের ছাড়া আমাদের সফলতা অর্জন করা সম্ভব নয়। আমরা আমাদের ডিলার, গ্রাহক ও শুভাকাঙ্ক্ষীদের সহযোগিতায় চতুর্থ বর্ষে পদার্পণ করেছি। আমরা আশা করছি আমাদের ডিলার, গ্রাহক ও শুভাকাঙ্ক্ষীরা যতদিন পর্যন্ত আমাদের সহযোগিতা করে যাবেন আমরাও সাফল্য অর্জন করতেই থাকব, ইনশাআল্লাহ।
উল্লেখ্য, ২০২০ সালের সেপ্টেম্বর মাস থেকে সারাদেশে স্বল্পমূল্যে বাহারি ভ্যারিয়েন্টের চায়ের কারণে ‘শাই টি’ ব্র্যান্ড ইতোমধ্যে বাজারে বিপুল জনপ্রিয়তা অর্জন করেছে। দেশের প্রায় প্রতিটি জেলায় রয়েছে ‘শাই টি’র নিজস্ব ডিলার।
",19.984760516438584,359.0
20047187,146,আইন,যেভাবে কিশোর গ্যাংয়ে জড়ালো ওরা,"ব্রাউন চুল। চুলের কাটও ভিন্ন। হাতে-শরীরে ট্যাটু। কানের লতিতে রিং ঝুলছে। জামা-কাপড়ের ডিজাইনেও ভিন্নতা। লেখাপড়া সর্বোচ্চ প্রাইমারির গণ্ডি। হাতে দামি মোবাইল ফোন ও মুখে সিগারেট নিয়ে স্কুল-কলেজের শিক্ষার্থীর আসা-যাওয়ার রাস্তায় আড্ডা। নারী শিক্ষার্থী দেখলেই নানা ভঙ্গিতে ইশারা দিয়ে টিজ। সন্ধ্যা হলে চুরি, ছিনতাই, আধিপত্য বিস্তার, আতঙ্ক তৈরি, মারামারি, খুনোখুনিতে। অনেক সময় অবস্থান জানান দিতে গভীর রাত পর্যন্ত অস্ত্রের মহড়া।বিজ্ঞাপনমাদক সেবন ও বিক্রিতে সম্পৃক্ততা। থানা পুলিশের খাতায় অপরাধী হিসেবে নাম উঠেছে বহু আগেই। কেউ কেউ ধরা খেয়ে জেল কেটেছে অনেকবার। তারা কিশোর গ্যাংয়ের সদস্য। প্রত্যকেই কোনো না কোনো বড় ভাইয়ের গ্রুপে। শেল্টার দেন ওই বড় ভাই। আবার বড় ভাইকেও শেল্টার দেন অন্য কেউ।
মুন্সীগঞ্জের বাসিন্দা রাকিবুল। বয়স ১৮ হয়নি এখনো। পরিবারের সঙ্গে থাকে রাজধানীর গোড়ানে। বাবা-মা ছাড়াও ছোট এক বোন আছে। বাবা গাড়ি চালান। লেখাপড়া করেছে পঞ্চম শ্রেণি পর্যন্ত। ইংরেজি-গণিতে ভীতি থাকায় স্কুলের প্রাইমারির গণ্ডি পার হওয়া সম্ভব হয়নি। তারপর থেকে এলাকার বন্ধু-বান্ধবের সঙ্গে চলাফেরা শুরু হয়। বন্ধুরাও লেখাপড়া বাদ দিয়েছে অনেক আগেই। কাজকর্ম না থাকায় সবাই মিলে গভীর রাত পর্যন্ত এলাকার অলিগলিতে আড্ডা দেয়। সিগারেট চায়ের পাশাপাশি একসময় তাদের আড্ডায় যুক্ত হয় গাঁজা-ইয়াবা। বন্ধুদের সঙ্গে এলাকার বিভিন্ন স্কুলের সামনে গিয়ে দাঁড়িয়ে থাকে। নারী শিক্ষার্থী দেখলেই তাকে টিজ করে। বিভিন্ন অঙ্গভঙ্গি দেখিয়ে কু-প্রস্তাবও দেয়। এতে করে অনেক শিক্ষার্থী ও তার অভিভাবকরা বিচার দিয়েছে। কিন্তু কাজের কাজ কিছুই হয়নি। আবার সেই আগের মতো নারী শিক্ষার্থীদের উত্ত্যক্ত করে। ধীরে ধীরে তাদের আড্ডায় বন্ধুর সংখ্যাও বাড়তে থাকে। এক বন্ধুর মাধ্যমেই রাকিব নাম খেলায় কিশোর গ্যাং গ্রুপ উজ্জ্বলের গ্রুপে। উজ্জ্বল সিনিয়র বড় ভাই। অনেক বছর ধরেই এই গ্রুপের নিয়ন্ত্রক। তার গ্রুপের সদস্য সংখ্যা অর্ধশতাধিক। সবারই বয়স ১৫ থেকে ২০ এর মধ্যে। রামপুরা, খিলগাঁও এলাকার অনেক নেতার হয়ে উজ্জ্বল কাজ করে। আর তার কাজে সহযোগিতা করেন এসব কিশোররা। উজ্জ্বলের নামে বিভিন্ন অপরাধের কয়েকটি মামলা আছে।
রাকিব মানবজমিনকে বলে, কিশোর গ্যাং কালচারে জড়িয়ে পড়ার পর এখন মনে হচ্ছে আমার জীবনটা আরও সুন্দর হতে পারতো। আমার বয়সী অনেকেই স্কুলের ব্যাগ নিয়ে স্কুলে যায়। তারা কতো পরিপাটি করে থাকে। সবাই তাদের আদর ভালোবাসা দেয়। কিন্তু আমার মতো যারা গ্যাং কালচারে জড়িয়ে পড়েছে তাদেরকে কেউ পছন্দ করে না। ধরা পড়ার ভয় নিয়েও এখন পকেটে দেশীয় অস্ত্র নিয়ে ঘুরতে হয়। বড় ভাইদের মাদক বিক্রিতে সহযোগিতা করতে হয়। অনেক ক্রেতার বাসা বাড়িতে মাদক পৌঁছে দেই। বিনিময়ে আমাকে কিছু টাকা দেয়া হয়।
সাফায়াতের বাবা ভ্যানগাড়ি চালক। আর সে অটোরিকশা চালায়। ১৭ বছর বয়সী এই কিশোরের বাড়ি মাদারীপুরে হলেও ঢাকার মাদারটেক এলাকায় বাবা, মা ও বড় বোনের সঙ্গে বসবাস। অভাবের সংসারে অর্থের জোগান দিতে সে রিকশা চালানো শুরু করে। এর আগে সে পঞ্চম শ্রেণি পর্যন্ত লেখাপড়া করেছে। কিন্তু সংসারে টানাটানি থাকায় তাকে লেখাপড়া ছেড়ে দিতে হয়। তাই রিকশা চালিয়ে জমা খরচ দিয়ে দিনে ৩০০ থেকে ৪০০ টাকা রোজগার হতো। তবে এর বাইরেও সাফায়াতের একটা ভিন্ন জগৎ আছে। রিকশা চালানো তার পেশা হলেও পেশার সুবাদে তার ঘরের বাইরে যেতে হতো প্রতিদিন। এই গলি থেকে ওই গলি। এপাড়া থেকে ওপাড়ায় যেতে যেতে সমবয়সী অনেকের সঙ্গেই তার পরিচয় হয়ে যায়। সময় গড়াতে তাদের সঙ্গে সখ্যতা গড়ে ওঠে। দেখা হলেই তারা আড্ডা দিতো, চা, সিগারেট খেতো। এক সময় রিকশা চালানোর প্রতি তার অমনোযোগ চলে আসে। সাফায়াত বলে, রিকশা নিয়ে বের হলেই ইনকাম হতো। কিন্তু বন্ধুদের সঙ্গে মিশে আড্ডা দিয়ে অন্য এক জগতে চলে যাই। তাদের সঙ্গে উজ্জ্বল নামের এক বড় ভাইয়ের কাছে যেতাম। সেখানে আমার মতো আরও অনেকেই যাওয়া আসা করতো। তাদের সঙ্গে ভালো সম্পর্ক তৈরি হয়ে যায়। অনেক সময় তাড়াতাড়ি রিকশা বন্ধ করে সন্ধ্যার পরপরই তাদের কাছে চলে যাই। সিগারেট, গাঁজা থেকে শুরু করে ইয়াবা, ফেনসিডিলের মতো মাদক সেবন করি। পাশাপাশি বড় ভাইয়ের নির্দেশে বিভিন্ন কাজে যাই। প্রথম প্রথম বন্ধুদের পাল্লায় পড়েই যেতাম। কিন্তু এখন আড্ডা দেয়া, মাদক সেবন নেশার মতো হয়ে গেছে। অসুস্থ থাকলেও আড্ডায় চলে যাই। গ্রুপের অন্য ছেলেদের মতো করে চুল কাটা, চলাফেরা, ট্যাটু আঁকা ফেসবুকে স্ট্যাটাস দেয়াসহ সব চালচলন বদলে গেছে। এলাকায় তুচ্ছ বিষয় নিয়ে মারামারি করি। আমাদের গ্রুপের ছেলেদের নিয়ে কেউ বাজে মন্তব্য করলে তাকে আমরা সবাই মিলে শায়েস্তা করি। বিভিন্ন স্কুলের মেয়েদের আসা-যাওয়ার রাস্তায় দাঁড়িয়ে চোখ ইশারা দেই। তাদের ফেসবুক আইডি পেলে খুঁজে রিকুয়েস্ট পাঠাই, মেসেজ দেই। মোবাইল নম্বর পেলেও কল দিয়ে কথা বলি। এলাকার অলিগলিতে মেয়েদের উত্ত্যক্ত করি। সাফায়াত আরও বলে, আমি মূলত উজ্জ্বল গ্রুপের হয়ে কাজ করি। গ্রুপ লিডার যেরকম বলেন আমরা সেভাবেই কাজ করি। রামপুরা, খিলগাঁও থানা এলাকায় এই গ্রুপ একটা আতঙ্কের নাম। অনেকবার পুলিশ ও ডিবি আমাদের গ্রুপের অনেককে ধরে নিয়ে গেছে। ছাড়া পেয়ে আমরা আবারো একই কাজ করেছি।
কিশোর গ্যাং সদস্য আরমানের বাবা সিকিউরিটি গার্ডের চাকরি করেন আর সে গাড়ির এসির কাজ করে। একটা সময় এটাই ছিল তার মূল পেশা। দিনরাত এই কাজ করেই পরিবারে বাবার সঙ্গে অর্থের জোগান দিতো। তবে এই কাজ এখন সে মন চাইলে করে। কারণ আরমানের জীবন চাকা বহু আগেই উল্টোপথে যাওয়া শুরু করেছে। ছোটবেলা স্কুলে কয়েক বছর অনিয়মিতভাবে যাওয়া-আসা করেছিল। একসময় সেটিও বন্ধ হয়ে যায়। প্রাইমারি স্কুলে থাকাকালীন সময়েই সিগারেট খাওয়ার হাতেখড়ি হয়। তার মতোই আরও কিছু বন্ধুর পাল্লায় পড়ে স্কুল ফাঁকি দিয়ে তারা আড্ডা দিতো, সিগারেট খেতো। আরমান মানবজমিনকে বলে, আমার জন্ম ঢাকায়। খিলগাঁও, শান্তিপুর, তিলপাপাড়া, সবুজবাগ এলাকায় আমি বড় হয়েছি। বাবা বিভিন্ন ভবনের সিকিউরিটি গার্ডের চাকরি করেন। লেখাপড়া না করায় বাবা চেয়েছিলেন কোনো একটা কাজ শিখি। বাবার কথামতো গাড়ির এসির কাজ শিখেছিলাম। কয়েক বছরের মাথায় এসির পুরো কাজই প্রায় শিখে ফেলি। কিন্তু যেসব দোকানে কাজ করতাম সেখানে পুরো কাজ করার পরেও মূল্যায়ন করতো না। বয়সে ছোট ছিলাম বলে বেতনও কম দিতো। এজন্য এই কাজে মন টিকেনি। অনিয়মিতভাবে দোকানে যাওয়া-আসা করতাম। মালিক যা দিতো সেটা দিয়ে বন্ধুদের সঙ্গে আড্ডা দিতাম। সন্ধ্যার পরে প্রায়ই আশেপাশের কয়েকটি এলাকার কিশোর বয়সী ছেলেরা একসঙ্গে হয়ে আড্ডা দিতাম। সেই আড্ডা থেকে গাঁজা সেবন শিখি। সবাই যা করতো আমিও তাই করতাম। আমরা ছাড়া বিভিন্ন বয়সের ছেলেরা এলাকার বিভিন্ন স্থানে গ্রুপ বেঁধে আড্ডা দেয়। তবে আমরা সিনিয়র-জুনিয়র মেনে চলি। সিনিয়রদের সামনে সিগারেট খাই না। তবে আমাদের সবার সিনিয়র উজ্জ্বল ভাই। আমরা সবাই তার গ্রুপের সদস্য। তার গ্রুপের সবার চুলের কাটিং একই। আমরা প্রত্যেকেই বিভিন্ন অপরাধমূলক কর্মকাণ্ডের সঙ্গে জড়িত। ছোট ছোট চায়ের দোকান, সবজি ব্যবসায়ী, ফেরিওয়ালাদের কাছ থেকে চাঁদাবাজি করি। অনেক সময় নির্জন রাস্তায় পথচারী পেলে ছুরি দেখিয়ে সব ছিনতাই করে নেই। এলাকায় আমরা প্রায়ই আতঙ্ক সৃষ্টি করতে অস্ত্র নিয়ে মহড়া দেই। আমরা মাদক বিক্রির সঙ্গে জড়িত। আরমান বলে, কীভাবে যে এই পথে চলে এলাম সেটি নিজেও বুঝতে পারছি না। হয়তো আমাদের পরিবার বস্তিতে থাকে, আমাদের অর্থনৈতিক অবস্থা ভালো নয় তাই এ পথে চলে আসছি। কিন্তু এখন অনেক ধনী ঘরের ছেলেরাও আমাদের গ্রুপের সদস্য। স্কুল ফাঁকি দিয়ে নেশা করে। মারধর, ইভটিজিংয়ের সঙ্গে জড়িত।
ঢাকা মহানগর গোয়েন্দা পুলিশের মতিঝিল বিভাগের অতিরিক্ত উপ-পুলিশ কমিশনার রফিকুল ইসলাম মানবজমিনকে বলেন, রামপুরা-খিলগাঁও এলাকায় উজ্জ্বল গ্রুপের সদস্যরা বিভিন্ন অপরাধমূলক কর্মকাণ্ডের সঙ্গে জড়িত থাকার অভিযোগ পেয়েছি। আমরা ইতিমধ্যে অনেককে গ্রেপ্তার করে আদালতের মাধ্যমে জেলে পাঠিয়েছি। আবার যারা উঠতি বয়সী এবং অপরাধে জড়ানোর প্রাথমিক পর্যায়ে আছে তাদেরকেও ধরে এনে অভিভাবক ডেকে মুচলেকা দিয়ে জিম্মায় দিয়েছি। আর উজ্জ্বলের বিষয়ে আমরা খোঁজখবর নিচ্ছি। তাকেও আইনের আওতায় আনা হবে। তাদের সঙ্গে ওই এলাকার আর কে কে জড়িত এ বিষয়ে জানার চেষ্টা চলছে।",19.959388569148224,360.0
20051631,151,রাজনীতি,রাজধানীতে ছাত্রদলের মিছিল,"কেন্দ্রীয় ছাত্রদলের সাবেক সহসভাপতি ইখতিয়ার রহমান কবিরের মুক্তি দাবিতে রাজধানীতে মিছিল করেছে জাতীয়তাবাদী ছাত্রদল। রোববার বিকালে নয়াপল্টনে বিএনপির কেন্দ্রীয় কার্যালয়ের সামনে থেকে এ মিছিল শুরু হয়ে নাইটিঙ্গেল মোড় হয়ে ফকিরাপুল মোড় ঘুরে আবার কার্যালয়ের সামনে এসে শেষ হয়।
এ সময় কয়েকশ নেতাকর্মী বিএনপির চেয়ারপারসন খালেদা জিয়ার মুক্তি দাবিতে এবং দলের ভারপ্রাপ্ত চেয়ারম্যান তারেক রহমানের বিরুদ্ধে মিথ্যা মামলা প্রত্যাহারের দাবিতে স্লোগান দেন।
গত বছরের ২২ ডিসেম্বর রাজধানীর শনিরআখড়া থেকে আইনশৃঙ্খলা বাহিনী গ্রেফতার করে ইখতিয়ার রহমান কবিরকে।
মিছিলের আগে সংক্ষিপ্ত সমাবেশে ছাত্রদলের সাবেক যুগ্ম সম্পাদক সালেহ মোহাম্মদ আদনান বলেন, দেশের গণতন্ত্রকে ধ্বংস করে জনগণের ভোটাধিকার কেড়ে নেওয়ার পর রাজনৈতিক অধিকারও কেড়ে নেওয়ার প্রক্রিয়া শুরু করেছে সরকার। তারা বিরোধী মত ও পথকে সহ্য করতে পারে না। এজন্য বিএনপিসহ অন্যান্য দলের নেতাকর্মীদের ওপর অকথ্য নির্যাতন চালিয়ে যাচ্ছে। বেছে বেছে জনপ্রিয় নেতাদের মাসের পর মাস কারাগারে রাখা হচ্ছে। ইখতিয়ার রহমান কবিরও সেইরকম ষড়যন্ত্রের শিকার। তবে এসব করে সরকারের শেষ রক্ষা হবে না। ছাত্রদলের নেতাকর্মীরা অতন্ত্র প্রহরীর মতো এ দেশের জনগণের অধিকার রক্ষায় যেমন সোচ্চার আছে তেমনি এই অবৈধ ও তাবেদার সরকারকে ক্ষমতা থেকে সরিয়ে দিতে আন্দোলন করছে। অচিরেই এই সরকারের পতন ঘটবে।
ঢাকা বিশ্ববিদ্যালয়ের সাবেক সভাপতি খোরশেদ আলম সোহেল বলেন, এই সরকারের কাছে কেউ নিরাপদ নয়। দেশের স্বাধীনতা-সার্বভৌমত্ব, জাতি হিসেবে অস্তিত্ব কোনো কিছুই টিকবে না যদি আওয়ামী লীগ থাকে। তাই এই সরকারকে সরিয়ে দিতে তারেক রহমানের নেতৃত্বে চলমান আন্দোলনকে চূড়ান্ত পর্যায়ে নিয়ে যেতে হবে। এজন্য নিজের জীবনকে বাজি ধরতে হবে, রাজপথে রক্ত দিতে হবে।
মিছিলে আরও উপস্থিত ছিলেন ছাত্রদলের সাবেক সহসভাপতি সাজ্জাদুল হানিফ, ইলিয়াস হোসেন, সিরাজুল ইসলাম, শাখাওয়াত হোসেনসহ বিভিন্ন শিক্ষাপ্রতিষ্ঠানের সভাপতি-সাধারণ সম্পাদক ও নেতাকর্মীরা।",19.91242002778571,361.0
20180457,315,অর্থনীতি,"

ব্র্যাক ব্যাংক এবং মাইক্রোসেভের মধ্যে চুক্তি  
","দেশে ডিজিটাল আর্থিক অন্তর্ভুক্তির প্রসারে আর্থিক সেবায় মার্কেট-লিডিং সল্যুশনস ও পরামর্শ সেবা প্রদানকারী আন্তর্জাতিক প্রতিষ্ঠান মাইক্রোসেভ এবং বাংলাদেশের অন্যতম প্রধান বেসরকারি বাণিজ্যিক ব্যাংক, ব্র্যাক ব্যাংক পিএলসি’র মধ্যে একটি সমঝোতা স্মারক স্বাক্ষরিত হয়েছে। ২৯ ফেব্রুয়ারি ঢাকায় ব্র্যাক ব্যাংকের প্রধান কার্যালয়ে এই চুক্তিতে স্বাক্ষর করেন ব্র্যাক ব্যাংকের ডেপুটি ম্যানেজিং ডিরেক্টর অ্যান্ড হেড অব এসএমই ব্যাংকিং সৈয়দ আব্দুল মোমেন এবং মাইক্রোসেভের গ্রুপ ম্যানেজিং ডিরেক্টর গ্রাহাম এ. এন. রাইট। চুক্তি-স্বাক্ষর অনুষ্ঠানে আরো উপস্থিত ছিলেন ব্র্যাক ব্যাংকের হেড অব স্ট্র্যাটেজিক অ্যালায়েন্স অ্যান্ড ডিজিটাল ফাইন্যান্সিয়াল সার্ভিসেস মোহাম্মদ জাকিরুল ইসলাম এবং মাইক্রোসেভ গ্লোবাল কনসাল্টিং পিটিই লিমিটেডের বাংলাদেশ অপারেশনসের ম্যানেজার এম. কে. এম. ওয়াহিদ উদ্দীনসহ উভয় প্রতিষ্ঠানের অন্য কর্মকর্তারা। বিজ্ঞপ্তি।
 
",19.895528869613187,362.0
20181137,394,অর্থনীতি,"

ডিএমপির অভিযানে গ্রেফতার ১৭
","রাজধানীর বিভিন্ন এলাকায় মাদকবিরোধী অভিযান চালিয়ে ১৭ জনকে গ্রেফতার করেছে ঢাকা মেট্রোপলিটন পুলিশের (ডিএমপি) বিভিন্ন অপরাধ ও গোয়েন্দা বিভাগ।
রোববার সকালে ডিএমপির মিডিয়া অ্যান্ড পাবলিক রিলেশনস বিভাগ থেকে এ তথ্য নিশ্চিত করা হয়েছে।
ডিএমপির নিয়মিত অভিযানের অংশ হিসেবে শনিবার সকাল ৬টা থেকে আজ রোববার সকাল ৬টা পর্যন্ত বিভিন্ন এলাকায় অভিযান চালিয়ে তাদের গ্রেফতার করা হয়।
এ সময় তাদের কাছ থেকে ২৯৬ পিস ইয়াবা, ২ গ্রাম হেরোইন ও ১৫ কেজি ৮৫০ গ্রাম গাঁজা উদ্ধার করা হয়।
তাদের বিরুদ্ধে সংশ্লিষ্ট থানায় মাদকদ্রব্য নিয়ন্ত্রণ আইনে ১১টি মামলা দায়ের করা হয়েছে।
সূত্র : ডিএমপি নিউজ
",19.87889246088303,363.0
20180508,322,অর্থনীতি,"

ফেনীতে শ্রমজীবীদের মধ্যে ইফতারসামগ্রী বিতরণ
","ফেনী শহরে শ্রমজীবী মানুষদের মাঝে ইফতার সামগ্রী বিতরণ কর্মসূচি উদ্বোধন করেছে বাংলাদেশ শ্রমিক কল্যাণ ফেডারেশন। ফেডারেশনের কেন্দ্রীয় সাধারণ সম্পাদক অ্যাডভোকেট আতিকুর রহমান এতে প্রধান অতিথি ছিলেন। এ সময় ফেনী জেলা সভাপতি ফারুক আজাদ ভূঞা, ফেনী শহর সভাপতি জাকির হোসেন রুবেল, শহর সহসভাপতি জাকির হোসেন মিয়া প্রমুখ উপস্থিত ছিলেন।
 
",19.675125701958898,364.0
20046643,60,রাজনীতি,নয়াপল্টনে ছাত্রদলের মিছিল,"ছাত্রদলের সাবেক সহ সভাপতি ইখতিয়ার রহমান কবিরের মুক্তির দাবিতে রাজধানীতে মিছিল করেছে সংগঠনটির নেতাকর্মীরা। রোববার বিকালে রাজধানীর নয়াপল্টনে বিএনপির কেন্দ্রীয় কার্যালয়ের সামনে থেকে এ মিছিল শুরু হয়। তাদের মিছিলটি নাইটিঙ্গেল মোড় হয়ে ফকিরাপুল মোড় ঘুরে আবার কার্যালয়ের সামনে এসে শেষ হয়। এসময়ে কয়েক শতাধিক নেতাকর্মীরা বিএনপির চেয়ারপারসন খালেদা জিয়ার মুক্তি এবং দলের ভারপ্রাপ্ত চেয়ারম্যান তারেক রহমানের বিরুদ্ধে মিথ্যা মামলা প্রত্যাহারের দাবিতে স্লোগান দেন।
গত বছরের ২২ ডিসেম্বর রাজধানীর শনির আখড়া থেকে আইনশৃঙ্খলা বাহিনী গ্রেপ্তার করে ইখতিয়ার রহমান কবিরকে।মিছিলের আগে সংক্ষিপ্ত সমাবেশে ছাত্রদলের সাবেক যুগ্ম সম্পাদক সালেহ মোহাম্মদ আদনান বলেন, দেশের গণতন্ত্রকে ধ্বংস করে জনগণের ভোটাধিকার কেড়ে নেয়ার পর রাজনৈতিক অধিকারও কেড়ে নেয়ার প্রক্রিয়া শুরু করেছে সরকার। তারা বিরোধী মত ও পথকে সহ্য করতে পারে না। এজন্য বিএনপিসহ অন্যান্য দলের নেতাকর্মীদের উপর অকথ্য নির্যাতন চালিয়ে যাচ্ছে। বেছে বেছে জনপ্রিয় নেতাদের মাসের পর মাস কারাগারে রাখা হচ্ছে। ইখতিয়ার রহমান কবিরও সেরকম ষড়যন্ত্রের শিকার। তবে এসব করে সরকারের শেষ রক্ষা হবে না। ছাত্রদলের নেতাকর্মীরা অতন্ত্র প্রহরীর মতো এ দেশের জনগণের অধিকার রক্ষায় যেমন সোচ্চার আছে তেমনি এই অবৈধ ও তাবেদার সরকারকে ক্ষমতা থেকে সরিয়ে দিতে আন্দোলন করছে।বিজ্ঞাপনঅচিরেই এই সরকারের পতন ঘটবে।ঢাকা বিশ্ববিদ্যালয়ের সাবেক সভাপতি খোরশেদ আলম সোহেল বলেন, এই সরকারের কাছে কেউ নিরাপদ নয়। দেশের স্বাধীনতা-সার্বভৌমত্ব, জাতি হিসেবে অস্তিত্ব কোন কিছুই টিকবে না যদি আওয়ামী লীগ থাকে। তাই এই সরকারকে সরিয়ে দিতে তারেক রহমানের নেতৃত্বে চলমান আন্দোলনকে চূড়ান্ত পর্যায়ে নিয়ে যেতে হবে। এজন্য নিজের জীবনকে বাজি ধরতে হবে, রাজপথে রক্ত দিতে হবে।
মিছিলে আরও উপস্থিত ছিলেন ছাত্রদলের সাবেক সহ সভাপতি সাজ্জাদুল হানিফ, ইলিয়াস হোসেন, সিরাজুল ইসলাম, শাখাওয়াত হোসেনসহ বিভিন্ন শিক্ষা প্রতিষ্ঠানের সভাপতি-সাধারণ সম্পাদক ও নেতাকর্মীরা।",19.66077856945348,365.0
20181753,479,শিক্ষা,"

ডিন'স অ্যাওয়ার্ড পেলেন ইবি'র ৩৩ শিক্ষার্থী
","ইসলামী বিশ্ববিদ্যালয়ের (ইবি) আটটি অনুষদের সর্বোচ্চ ফলাফল অর্জনকারী শিক্ষার্থীদের ডিনস অ্যাওয়ার্ড প্রদান করা হয়েছে।
রোববার ক্যাম্পাসের বীরশ্রেষ্ঠ হামিদুর রহমান মিলনায়তনে ডিনস লিস্ট অ্যাওয়ার্ড-২০২৪-এর আয়োজন করা হয়।
প্রথমবারের মতো আয়োজিত এ অনুষ্ঠানে মোট ৩৩ শিক্ষার্থীকে পদক, সনদ এবং নগদ অর্থ প্রদান করা হয়।
ডিনস অ্যাওয়ার্ড লিস্ট-২০২৪-এর আহ্বায়ক বিশ্ববিদ্যালয়ের ট্রেজারার অধ্যাপক ড. আলমগীর হোসেন ভূঁইয়ার সভাপতিত্বে অনুষ্ঠানে প্রধান অতিথি ছিলেন উপাচার্য অধ্যাপক ড. শেখ আবদুস সালাম ও বিশেষ অতিথি ছিলেন প্রো-ভিসি অধ্যাপক ড. মাহবুবুর রহমান।
এছাড়া সম্মানিত অতিথি হিসেবে ছিলেন ব্যবসায় প্রশাসন অনুষদের ডিন অধ্যাপক মো: সাইফুল ইসলাম, সামাজিক বিজ্ঞান অনুষদের ডিন অধ্যাপক ড. এ কে এম মতিনুর রহমান, জীব বিজ্ঞান অনুষদের ডিন অধ্যাপক ড. রেজওয়ানুল ইসলাম, বিজ্ঞান অনুষদের ডিন অধ্যাপক মোছা: কামরুন্নাহার, কলা অনুষদের ডিন অধ্যাপক ড. এমতাজ হোসেন, থিওলজি অ্যান্ড ইসলামিক স্টাডিজ অনুষদের ডিন অধ্যাপক ড. আ.ব.ম ছিদ্দিকুর রহমান আশ্রাফী এবং প্রকৌশল ও প্রযুক্তি অনুষদের ডিন অধ্যাপক ড. মনজুরুল হক।
উপাচার্য অধ্যাপক ড. শেখ আবদুস সালাম শিক্ষার্থীদের উদ্দেশ্যে বলেন, ‘এই অ্যাওয়ার্ড প্রাপ্তি যেন আপনাদের মধ্যে অহংকার বোধে তাড়িত না করে। আপনারা ভালো, পরিশীলিত ও মার্জিত মানুষ হওয়ার কমিটমেন্ট নিয়ে সামনে এগিয়ে যাবেন। যারা অ্যাওয়ার্ড পেয়েছেন, তাদেরকে আলোর পথ দেখানো হলো। আর কমিন্টেমেন্টের মাধ্যমে সেই যাত্রাকে সফল করার চেষ্টা করতে হবে যেন আপনাদের মাধ্যমে আমরা গৌরবের অধিকারী হতে পারি।’
",19.62129220837921,366.0
20046628,45,অর্থনীতি,মালয়েশিয়ায় রোজা শুরু ১২ মার্চ থেকে,"পবিত্র মাহে রমজানের শুরুর তারিখ ঘোষণা করেছে দক্ষিণ-পূর্ব এশিয়ার দেশ মালয়েশিয়া। আজ চাঁদ দেখা না যাওয়ায় আগামী ১২ মার্চ, মঙ্গলবার রমজানের প্রথম দিন হবে বলে আনুষ্ঠানিকভাবে ঘোষণা করেছে দেশটির কিপার অব দ্য রুলার (শাসকদের রক্ষক) সৈয়দ দানিয়াল সৈয়দ আহমদ।
স্থানীয় অনলাইন মালয় মেইল জানিয়েছে, রমজান শুরুর তারিখটি দেশটির স্থানীয় সকল শাসকদের সম্মতিতে ইয়াং ডি-পারতুয়ান আগাং সুলতান ইব্রাহিম নির্ধারণ করেছেন।
বিশ্বব্যাপী মুসলমানরা এক মাসের জন্য সূর্যোদয় থেকে সূর্যাস্ত পর্যন্ত প্রতিদিন সকল ইন্দ্রিয় তৃপ্তি থেকে বিরত থাকে যার নামই হচ্ছে সাওম বা রোজা।",19.617647288543974,367.0
20051945,271,বিজ্ঞান,গাজায় যুদ্ধবিরতির দাবিতে লন্ডনে বিক্ষোভ,"গাজায় যুদ্ধবিরতির আহ্বান জানাতে মধ্য লন্ডনে বিক্ষোভ মিছিল করেছেন হাজার হাজার মানুষ।
শনিবার বিক্ষোভ মিছিলটি হাইড পার্ক কর্নার থেকে নাইন এলমসের মার্কিন দূতাবাস পর্যন্ত চলে। খবর বিবিসির।
গত ৭ অক্টোবর ইসরাইল গাজায় আক্রমণের পর লন্ডনে প্যালেস্টাইন সলিডারিটি ক্যাম্পেইন (পিএসসি) আয়োজিত দশম বিক্ষোভ-মিছিল ছিল এটি।মিছিলের সামনে গায়িকা শার্লট চার্চকে দেখা গেছে। নিরীহ ফিলিস্তিনিদের সংহতি জানাতে বিক্ষোভে অংশ নিয়েছেন বলে জানিয়েছেন তিনি। এ ছাড়া মিছিলে ছিলেন সাবেক লেবার নেতা জেরেমি করবিন।
মিছিলে আপত্তিকর স্লোগান ও আক্রমণাত্মক প্ল্যাকার্ড বহন করায় চারজনকে আটক করা হয়েছে। একজনকে আটক করা হয়েছে পুলিশের ওপর হামলা চালানোর জন্য। এ ছাড়া শনিবারের বিক্ষোভে তেমন কোনো বিশৃঙ্খলা ঘটেনি।
চলতি সপ্তাহে সরকারের উগ্রপন্থাবিরোধী কমিশনার মন্তব্য করেন, লন্ডন শহরটি ছুটির দিনেও ইহুদিদের জন্য বিপজ্জনক জায়গা হয়ে উঠেছে। ইহুদিরা বাইরে বের হতে ভয় পাচ্ছেন। তার এই মন্তব্যকে অসম্মানজনক উল্লেখ করে শনিবারের বিক্ষোভটি ডাকা হয়।
গত ৭ অক্টোবর হামাসের হামলার জবাব দিতে গাজায় পাল্টা অভিযান শুরু করে ইসরাইলি সেনাবাহিনী। হামলায় নারী ও শিশুসহ অন্তত ৩০ হাজার ৮০০ ফিলিস্তিনি নিহত হয়েছেন। আর ইসরাইলে নিহত হয়েছেন কমপক্ষে এক হাজার ১৩৯ জন।",19.201119643213843,368.0
20051804,253,খেলাধুলা,"ঢাকা লিগ শুরু আগামীকাল, প্রাইম ব্যাংকের অধিনায়ক তামিম","ঢাকা প্রিমিয়ার লিগের (ডিপিএল) এবারের আসরে প্রাইম ব্যাংকের অধিনায়ক হিসেবে খেলবেন দেশ সেরা ওপেনার তামিম ইকবাল।
দলটির অফিসিয়াল ফেসবুক পেজ থেকে এক পোস্টে তামিমের ছবি দিয়ে ক্যাপশনে লেখা হয়েছে- ‘সবচেয়ে বিশ্বস্ত কাঁধেই থাকছে অধিনায়কত্বের ভার; প্রাইম ব্যাংক ক্রিকেট ক্লাবকে নেতৃত্ব দেবেন তামিম ইকবাল খান!’
সদ্য শেষ হওয়া বাংলাদেশ প্রিমিয়ার লিগে (বিপিএল) তামিমের নেতৃত্বে প্রথমবার চ্যাম্পিয়ন হয়েছে ফরচুন বরিশাল। দেশের সবচেয়ে রোমাঞ্চকর এই ফ্যাঞ্চাইজি লিগে ব্যাট হাতেও দলকে সামনে থেকে নেতৃত্ব দিয়েছেন তামিম। আসরের সর্বোচ্চ রান সংগ্রাহক হয়ে জিতেছেন টুর্নামেন্ট সেরা খেলোয়াড়ের পুরস্কার।
বিপিএলের মতো ঢাকা লিগেও তামিমের নেতৃত্বে দারুণ কিছু দেখার অপেক্ষায় প্রাইম ব্যাংক। বিপিএলে বরিশালের হয়ে খেলা সৌম্য সরকার, মুশফিকুর রহিমদের মতো তারকা ক্রিকেটারকে ঢাকা লিগেও সতীর্থ হিসেবে পাচ্ছেন তামিম।
প্রাইম ব্যাংক দলে আরও আছেন- মোহাম্মদ মিঠুন, সাব্বির রহমান, পারভেজ হোসেন ইমন, নাজমুল হোসেন অপু, নাইম ইসলামের মতো তারকা ক্রিকেটাররা।
আগামীকাল সোমবার শুরু হবে ঢাকা লিগ। প্রথম দিনে ফতুল্লা খান সাহেব ‍ওসমান আলী স্টেডিয়ামে তামিমদের প্রাইম ব্যাংকের প্রতিপক্ষ শাইনপুকুর ক্রিকেট ক্লাব।",19.0250442700836,369.0
20051795,244,খেলাধুলা,পিএসএল চলাকালে একসঙ্গে সময় কাটাচ্ছেন শোয়েব-সানা,"পাকিস্তান সুপার লিগ (পিএসএল) নিয়ে ব্যস্ততার মধ্যেই সামাজিক যোগাযোগমাধ্যমে নিজেদের ছবি শেয়ার করে আলোচনায় পাকিস্তানের ক্রিকেটার শোয়েব মালিক ও অভিনেত্রী সানা জাভেদ দম্পত্তি।
সানা জাভেদ তার অফিসিয়াল ইনস্টাগ্রাম হ্যান্ডেলে শোয়েব মালিকের সঙ্গে ছবিগুলো পোস্ট করেন। খবর সামা টিভির।
ছবিতে শোয়েব মালিকের পাশাপাশি ফাস্ট বোলার হাসান আলি এবং ক্রিকেটার মুহাম্মদ নওয়াজকেও দেখা গেছে।
সানা জাভেদের পোস্ট অনুযায়ী, ছবিগুলো গত ৭ মার্চ ইসলামাবাদে তোলা হয়েছিল। যেখানে এই দম্পতি একসঙ্গে সময় কাটাতে দেখা যায়। সানা জাভেদ তার পোস্টে হাসান আলি এবং মুহাম্মদ নওয়াজকেও ট্যাগ করেছেন। যার মাধ্যমে বোঝা যায় তারাও সেখানে উপস্থিত আছেন।
সানা জাভেদ ও শোয়েব মালিক গত ২০ জানুয়ারি বিবাহবন্ধনে আবদ্ধ হন। এর আগে শোয়েব মালিক বিয়ে করেছিলেন ভারতের টেনিস তারকা সানিয়া মির্জাকে। শোয়েব মালিক ও তার সাবেক স্ত্রী সানিয়া মির্জা ২০১৮ সালে ছেলে সন্তানের বাবা-মা হয়েছেন।
সানা জাভেদ ২০২০ সালে পাকিস্তানের সংগীতশিল্পী উমাইর জয়সওয়ালকে বিয়ে করেছিলেন।
উল্লেখ্য, চলতি বছর পাকিস্তানে সুপার লিগ শুরু হয়েছে ১৭ ফেব্রুয়ারি। চলবে ১৮ মার্চ পর্যন্ত।",19.022019468496296,370.0
20180294,298,বিজ্ঞান,"

হামাসকে দৃঢ়ভাবে সমর্থন করে তুরস্ক : এরদোগান
","তুরস্কের প্রেসিডেন্ট রজব তাইয়েব এরদোগান জানিয়েছেন, ফিলিস্তিনের স্বাধীনতাকামী গোষ্ঠী হামাসকে এবং তাদের নেতাদের দৃঢ়ভাবে সমর্থন করেন তারা। হামাসের সাথে তুরস্কের কোনো গোপন নয় বরং প্রকাশ্য সম্পর্ক রয়েছে বলেও জানান তিনি। গতকাল শনিবার ইস্তাম্বুলে এক অনুষ্ঠানে এরদোগান বলেছেন, “হামাসকে সন্ত্রাসী গোষ্ঠী হিসেবে অভিহিত করতে কেউ আমাদের বাধ্য করতে পারবে না। তুরস্ক হলো সেই দেশ যেটি হামাসের নেতাদের সাথে প্রকাশ্যে যোগাযোগ করে এবং কঠোরভাবে তাদের সমর্থন করে।”হামাসের বেশির ভাগ নেতা তুরস্ক ও কাতারে বসবাস করেন। তাদের নিরাপত্তাসহ সব ধরনের সহায়তা প্রদান করে এ দু’টি দেশ। গত বছরের ৭ অক্টোবর দখলদার ইসরাইলের সাথে হামাসের যুদ্ধ শুরু হয়। এই যুদ্ধের শুরু থেকে গাজায় নির্বিচার বর্বরতা চালাচ্ছে ইসরাইলিরা। এসব বর্বরতার বিরুদ্ধে যেসব বিশ্বনেতা সরব রয়েছেন তাদের মধ্যে এরদোগান অন্যতম। দখলদার ইসরাইলের হামলায় গাজায় এখন পর্যন্ত ৩০ হাজারের বেশি মানুষ নিহত হয়েছেন। এ ছাড়া আহত হয়েছেন আরো প্রায় ৮০ হাজার ফিলিস্তিনি। ইসরাইলি হামলায় নিহতদের বেশির ভাগই নারী ও শিশু।
",18.984218234387296,371.0
20046815,122,খেলাধুলা,"অশ্বিনের কীর্তি, ইংল্যান্ডকে ইনিংস ব্যবধানে হারালো ভারত","হার দিয়ে শুরু করা ভারত এরপর জিতলো টানা ৪ ম্যাচ
হার দিয়ে শুরু করা ভারত এরপর জিতলো টানা ৪ ম্যাচ। সর্বশেষ গতকাল ধর্মশালায় পঞ্চম ও শেষ টেস্টে ইনিংস ও ৬৪ রানে জেতে ভারত। প্রথম ইনিংসে ২১৮ রান করা ইংল্যান্ড দ্বিতীয় ইনিংসে ১৯৫ রানে অলআউট হয়। প্রথম ইনিংসে ভারতের সংগ্রহ ৪৭৭ রান। ঘরের মাঠে ভারতের এটি টানা ১৭তম সিরিজ জয়। ভারতের হয়ে দ্বিতীয় ইনিংসে পাঁচটিসহ ম্যাচে ১২৮ রানে ৯ উইকেট নেন অফ স্পিনার রবিচন্দ্রন অশ্বিন। শততম টেস্টে কোনো ক্রিকেটারের সেরা বোলিং এটি। এর আগে শ্রীলঙ্কার স্পিনার মুত্তাইয়া মুরালিধরন ২০০৬ সালে বাংলাদেশের বিপক্ষে ১৪১ রানে ৯ উইকেট নেন। এটাই এতদিন সেরা ফিগার ছিল। যদিও অশ্বিন নন ম্যাচ সেরা হন কুলদিপ যাদব।বিজ্ঞাপনবাঁহাতি এই রিস্ট স্পিনার প্রথম ইনিংসে পাঁচটিসহ ম্যাচে নেন ৭ উইকেট।এদিন দিনের শুরুতেই মাত্র ৪ রান যোগ করেই শেষ ২ উইকেট হারায় ভারত। কুলদিপকে ফিরিয়ে টেস্ট ইতিহাসের প্রথম পেসার ও তৃতীয় বোলার হিসেবে ৭০০ উইকেটের মাইলফলক স্পর্শ করেন জেমস অ্যান্ডারসন। পরের ওভারে জাসপ্রিত বুমরাহকে বিদায় করে পাঁচ উইকেট পূর্ণ করেন শোয়েব বাশির। তিন টেস্টের ক্যারিয়ারে ২০ বছর বয়সী এই অফ স্পিনারের দ্বিতীয় ফাইফার। বয়স ২১ হওয়ার আগে ইংল্যান্ডের আর কেউ একাধিকবার ইনিংসে পাঁচ উইকেট নিতে পরেননি।নিজদের দ্বিতীয় ইনিংসে ইংল্যান্ড ২৫৯ রান করলে আবার ব্যাটিংয়ে নামতে হতো ভারতকে। কিন্তু অশ্বিনের তোপে ইংলিশের কেউ উইকেটেই থিতু হতে পারেননি। শুরুতেই দুই ওপেনার বেন ডাকেট ও জ্যাক ক্রলিকে হারায় তারা। অলিভার পোপও বেশিক্ষণ টিকতে পারেননি। তিন জনই অশ্বিনের শিকার হয়ে ফেরেন। প্রথম ইনিংসের মতো এবারও আগ্রাসী ব্যাটিং করেন বেয়ারস্টো। এই সিরিজে তার ব্যাট থেকে আসে ১০১ ছক্কা। টেস্ট ইতিহাসে এই প্রথম একশ ছক্কা দেখল কোনো সিরিজ। এর আগে ২০২৩ অ্যাশেজের ৭৪ ছক্কা ছিল এক সিরিজে সর্বোচ্চ।তবে বেশিদূর এগোতে পারেননি বেয়ারস্টো। তার ৩টি করে চার ও ছক্কায় গড়া ৩৯ রানের ইনিংস থামান কুলদিপ। লাঞ্চের আগে-পরে বেন স্টোকস ও বেন ফোকসকে বোল্ড করে পাঁচ উইকেট পূর্ণ করেন অশ্বিন। টেস্টে এটা তার ৩৬তম ফাইফার। ভারতীয় কোনো বোলারের এটাই সর্বোচ্চ। স্বদেশি অনিল কুম্বলেকে ছাড়িয়ে নিউ জিল্যান্ডের রিচার্ড হ্যাডলিকে ছুঁয়ে ফেললেন অশ্বিন। শেন ওয়ার্ন (৩৭) ও মুরালিধরন (৬৭) শুধু তার উপরে।৮ উইকেটে ১৪১ থেকে রুটের নৈপুণ্যে দুইশর কাছাকাছি যায় সফরকারীরা। বাশিরকে ফিরিয়ে জাদেজা ৪৮ রানের জুটি ভাঙার পর রুটকে বিদায় করে ম্যাচের ইতি টেনে দেন কুলদিপ।",18.957655572200704,372.0
20046814,121,খেলাধুলা,"‘৩৬০০’ গোলেও জয়বঞ্চিত নাপোলি, নজর বার্সা ম্যাচে","ইতালিয়ান সিরি আ’য় ২০২২-২৩ মৌসুমের চ্যাম্পিয়ন এসএসসি নাপোলি
ইতালিয়ান সিরি আ’য় ২০২২-২৩ মৌসুমের চ্যাম্পিয়ন এসএসসি নাপোলি। তবে শিরোপা ধরে রাখার মিশনে ছন্দে নেই ‘দ্য লিটল ডঙ্কি’রা। সিরি আ টেবিলের সাত নম্বরে থাকা নাপোলি নিজেদের সবশেষ ম্যাচেও হয়েছে জয়বঞ্চিত। শুক্রবার দিয়েগো আরমান্দো ম্যারাডোনা স্টেডিয়ামে তুরিনো এফসির সঙ্গে ১-১ গোলে ড্র করে স্বাগতিক নাপোলি। ঘরের মাঠে পয়েন্ট হারালেও অনন্য এক মাইলফলক স্পর্শ করেছে দলটি। আর জয়বঞ্চিত হওয়ার দুঃখ ভুলে চ্যাম্পিয়নস লীগে বার্সেলোনার মোকাবিলায় মনোযোগ নাপোলি কোচ ফ্রান্সেসকো কালজোনার। ঘরের মাঠে ৬১তম মিনিটে এগিয়ে যায় নাপোলি। পর্তুগিজ ডিফেন্ডার মারিও রুইয়ের অ্যাসিস্টে দলকে এগিয়ে নেন জর্জিয়ান উইঙ্গার খ্‌ভিচা কাভারাতস্খেলিয়া। ম্যাচে ফিরতে সময় নেয়নি তুরিনোও। ৬৪তম মিনিটে সমতাসূচক গোলটি করেন প্যারাগুইয়ান ফরোয়ার্ড আন্তোনিও সানাব্রিয়া।বিজ্ঞাপনখ্‌ভিচা কাভারাতস্খেলিয়ার করা গোলটি ইতালিয়ান সিরি আ’র ইতিহাসে নাপোলির ৩ হাজার ৬০০তম গোল। ১৯২৯-৩০ মৌসুমে ইতালির শীর্ষ লীগে যাত্রা শুরু করা নাপোলি সপ্তম দল হিসেবে এই মাইলফলক স্পর্শ করলো। নাপোলির আগে এই কৃতিত্ব দেখিয়েছে- জুভেন্টাস, ইন্টার মিলান, এসি মিলান, রোমা, ফিওরেন্তিনা এবং ল্যাজিও। গত ৭ই জানুয়ারি সিরি আ’র চলতি মৌসুমে প্রথম দেখায় নাপোলিকে ৩-০ গোলে হারায় তুরিনো। এবার করলো ড্র। এতে একটি কীর্তি অর্জন হয়েছে তুরিনোর। গত ১৫ বছরে এই প্রথম এক মৌসুমে লীগের দুই ম্যাচে নাপোলির বিপক্ষে অপরাজিত রইলো দলটি। সবশেষ ২০০৮-০৯ মৌসুমে একই কৃতিত্ব দেখায় তুরিনো। ম্যাচ শেষে নাপোলি কোচ ফ্রান্সেসকো কালজোনা বলেন, ‘এই ফলে আমি হতাশ, তবে খেলোয়াড়দের নিয়ে গর্বিত। খেলায় দারুণ নিয়ন্ত্রণ ছিল আমাদের। পয়েন্ট হারানোয় ছেলেদের দোষী বলতে পারি না আমি। এভাবেই খেলতে থাকলে বড় কিছুই অর্জন হবে আমাদের।’ ঘরের মাঠে পয়েন্ট হারানোর দুঃখ ভুলে চ্যাম্পিয়নস লীগের ম্যাচে মনোযোগ নাপোলি কোচ কালজোনারা। আগামী ১২ই মার্চ চ্যাম্পিয়নস লীগে শেষ ষোলোর দ্বিতীয় লেগে বার্সেলোনার আতিথ্য নেবে নাপোলি। প্রথম লেগ ১-১ গোলে ড্র হয়। ২৮ ম্যাচে ১২ জয় ও ৮ ড্রয়ে ৪৪ পয়েন্ট নিয়ে সিরি আ টেবিলের সাতে নাপোলি। শীর্ষে থাকা ইন্টার মিলানের পয়েন্ট ৭২। দুইয়ে থাকা জুভেন্টাসের চেয়ে ১৫ পয়েন্ট এগিয়ে নেরাজ্জুরিরা।",18.87901073093086,373.0
20181470,439,বিনোদন,"

আমতলী পৌরসভা নির্বাচনী জের ধরে দু’পক্ষের সংঘর্ষে আহত ২০
","আমতলী পৌরসভা নির্বাচনী জের ধরে মোবাইল প্রতীক ও হ্যাঙ্গার প্রতিকের সমর্থকদের মধ্যে সংঘর্ষে নারীসহ ২০ জন আহত হয়েছেন। গুরুতর আহতদের আমতলী ও বরিশাল শেবাচিম মেডিকেল কলেজ হাসপাতালে ভর্তি করা হয়েছে। ঘটনা ঘটেছে রবিবার সকালে আমতলী পৌর শহরের নীচকাটা এলাকায়।
জানা গেছে, আমতলী পৌরসভা নির্বাচনে মোবাইল প্রতীকের মেয়র প্রার্থী মতিয়ার রহমানের সমর্থক সবুজ খান ও তার পরিবারের লোকজন আরেক হ্যাঙ্কার প্রতিকের মেয়র প্রার্থী বীর মুক্তিযোদ্ধা নাজমুল খানের সমর্থক রাসেদ খান ও তার পরিবারের লোকজন মধ্যে নির্বাচনী জয়-পরাজয় নিয়ে শনিবার রাতে কথা কাটাকাটি হয়। এর জের ধরে সবুজ খান ও তার লোকজন রাসেদ খানের বাড়িতে হামলা করে ঘর ও দু’টি অটো গাড়ি ভাংচুর করে বলে দাবি রাসেদ খানের। এ ঘটনার আধাঘণ্টা পরে রাসেদ খান তার লোকজন নিয়ে সবুজ খানের লোকজনের ওপর হামলা চালায় এমন দাবি সবুজ খানের চাচা নাজমুল খানের। এ নিয়ে দু’পক্ষ সংঘর্ষে জড়িয়ে পড়ে। ঘণ্টাব্যাপী সংঘর্ষে দু’পক্ষের নারী পুরুষসহ অন্তত ২০ জন আহত হয়। খবর পেয়ে পুলিশ ঘটনাস্থলে এসে পরিস্থিতি নিয়ন্ত্রণে আনে। দু’পক্ষের আহত শহীদুল খান, রেহেনা, ইলিয়াস, লাইজু, জাকির খান, লিজা, খাদিজা, সালেহা, বশির খান, সাফিয়া, নাজমুল খান, নুর চেহারা, রিজিয়া, রাসেদ ও রবিন খানকে স্থানীয়রা উদ্ধার করে আমতলী উপজেলা স্বাস্থ্য কমপ্লেক্সে নিয়ে আসে। ওই হাসপাতালের চিকিৎসক গুরুতর আহত ইলিয়াস, লাইজু, জাকির খান, বশির খান, শহীদুল ও রেহেনাকে বরিশাল শেবাচিম হাসপাতালে প্রেরণ করেছে। অপর আহতদের প্রাথমিক চিকিৎসা দেয়া হয়।
আহত নাজমুল খান বলেন, আমরা সবাই একই বংশের লোক। নির্বাচনী জের ধরে রাসেদ খান ও তার লোকজন আমাদেরকে পিটিয়ে ও কুপিয়ে আহত করেছে। আমি এ ঘটনার শাস্তি দাবি করছি।
রাসেদ খান বলেন, নির্বাচনে জয়ী হয়েই সবুজ খান আমাকে প্রাণনাশের হুমকি দেয়। রোবার সকালে সবুজের নেতৃত্বে তার লোকজন আমার ঘর ও দু’টি অটো গাড়ি ভাংচুর করেছে। আমরা এতে বাঁধা দিলে আমাকে ও আমার বাবা মাকে কুপিয়ে ও পিটিয়ে গুরুতর জখম করেছে। আমি ঘটনার শাস্তি দাবি করছি।
আমতলী উপজেলা স্বাস্থ্য কমপ্লেক্সের মেডিক্যাল অফিসার ডা. মেহেরীন আশ্রাফ বলেন, আহতদের যথাযথ চিকিৎসা দেয়া হয়েছে। গুরুতর আহত ছয় জনকে উন্নত চিকিৎসার জন্য বরিশাল শেবাচিম হাসপাতালে পাঠানো হয়।
আমতলী থানার ভারপ্রাপ্ত কর্মকর্তা (ওসি) কাজী সাখাওয়াত হোসেন তপু বলেন, খবর পেয়ে ঘটনাস্থলে পুলিশ পাঠিয়ে পরিস্থিতি নিয়ন্ত্রণে আনা হয়েছে। অভিযোগ পেলে আইনগত ব্যবস্থা নেয়া হবে।
উল্লেখ, শনিবার আমতলী পৌরসভা নির্বাচনে মোবাইল প্রতীকের প্রার্থী মতিয়ার রহমান জয়লাভ করে। হ্যাঙ্গার প্রতীক নিয়ে নাজমুল আহসান খান হেরে যান।
",18.844194133218938,374.0
20051639,154,অর্থনীতি,আগামী বাজেট উৎসাহব্যঞ্জক হবে: অর্থমন্ত্রী,"আগামী অর্থবছরের (২০২৪-২৫) বাজেটে বেসরকারি খাতের মতামত ও প্রত্যাশাকে গুরুত্বের সঙ্গে বিবেচনা করা হবে। আগামী বাজেট হবে বেসরকারি খাতের জন্য উৎসাহব্যঞ্জক। অর্থমন্ত্রী আবুল হাসান মাহমুদ আলী এসব কথা বলেছেন।
তিনি বলেন, বেসরকারি খাত অর্থনীতির চালিকাশক্তি। এ খাতের প্রবৃদ্ধি ও উন্নয়নের জন্য সরকার বরাবরই সহায়ক ভূমিকা পালন করে আসছে। আগামী বাজেট প্রণয়নের ক্ষেত্রেও বেসরকারি খাতের মতামত ও প্রত্যাশাকে অত্যন্ত গুরুত্বের সঙ্গে বিবেচনা করা হবে।
রোববার রাজধানীর একটি হোটেলে ‘প্রাক-বাজেট আলোচনা : বেসরকারি খাতের প্রত্যাশা’ শীর্ষক এক মতবিনিময় সভায় প্রধান অতিথির বক্তব্যে তিনি এ কথা বলেন।
ঢাকা চেম্বার অব কমার্স অ্যান্ড ইন্ডাস্ট্রি (ডিসিসিআই), দৈনিক সমকাল এবং চ্যানেল ২৪ যৌথভাবে এ মতবিনিময় সভার আয়োজন করে।
অর্থমন্ত্রী বলেন, বেসরকরি খাতের উন্নয়ন ও প্রসারে সরকার নিরলসভাবে কাজ করে যাচ্ছে। প্রবৃদ্ধি ত্বরান্বিত করতে কিছু কাঠামোগত সংস্কার বাস্তবায়নে সময় প্রয়োজন। রাজস্ব আয় বৃদ্ধি, সরকারি ব্যয়ে কৃচ্ছ্রসাধন, মূল্যস্ফীতি নিয়ন্ত্রণ, আর্থিক খাতের সুশাসন প্রতিষ্ঠা, আমদানির বিকল্প শিল্প প্রতিষ্ঠাসহ অন্যান্য উন্নয়নমূলক কর্মকাণ্ডকে এ বছর বাজেটে বিশেষ গুরুত্ব দেওয়া হবে। আশা করি, এ পদক্ষেপগুলো বেসরকারি খাতের প্রসারসহ সামগ্রিক অর্থনৈতিক উন্নয়নে গুরুত্বপূর্ণ ভ‚মিকা পালন করবে।
ডিসিসিআই সভাপতি আশরাফ আহমেদের সভাপতিত্বে সভায় বক্তব্য দেন এফবিসিসিআই-এর সাবেক সভাপতি ও সংসদ-সদস্য এ কে আজাদ, জাতীয় সংসদের অর্থ মন্ত্রণালয়সংক্রান্ত স্থায়ী কমিটির সদস্য আবুল কালাম আজাদ, এনবিআর-এর চেয়ারম্যান আবু হেনা মো. রহমাতুল মুনিম, আর্থিক প্রতিষ্ঠান বিভাগের সচিব শেখ মোহাম্মদ সলীম উল্লাহ, বাংলাদেশ ব্যাংকের ডেপুটি গভর্নর হাবিবুর রহমান প্রমুখ।
সংসদ-সদস্য ও সাবেক এফবিসিসিআই সভাপতি এ কে আজাদ বলেন, ব্যাংক খাতে সুশাসন নিশ্চিত করতে হলে বাংলাদেশ ব্যাংকের ক্ষমতায়ন করতে হবে। এক ব্যক্তি ব্যাংক থেকে ১২০০ কোটি টাকা নিয়ে দেশের বাইরে চলে গেল, এটা নিয়ে অভিযোগের পরও বাংলাদেশ ব্যাংক এখন পর্যন্ত কোনো পদক্ষেপ নেয়নি। প্রতিবেদন দাখিল করতে পারেনি। ব্যাংক খাতে এখন ১ লাখ ৪৫ হাজার কোটি টাকার খেলাপি ঋণ দেখানো হচ্ছে। তবে অর্থনীতিবিদদের মতে, এটি প্রায় ৪ লাখ কোটি টাকার খেলাপি ঋণ। বিভিন্ন ড্রেসিংয়ের মাধ্যমে অনেক খেলাপি ঋণ নিয়মিত দেখানোর প্রবণতা রয়েছে।
তিনি আরও বলেন, ৯ শতাংশ সুদে ঋণ নিয়ে এখন ১৪ শতাংশ গুনতে হচ্ছে। বাড়তি এ সুদের কারণে অনেকে খেলাপি হয়ে পড়বে। আবার ডলারের সরকারি দর ১১০ টাকা বলা হলেও আমদানির সময় কিনতে হচ্ছে ১২৪ টাকায়।
বাংলাদেশ ব্যাংকের ডেপুটি গভর্নর ড. হাবিবুর রহমান বলেন, বহির্বিশ্বের অর্থনীতির সঙ্গে জড়িত অনেক কারণে আমাদের অর্থনীতিতে নেতিবাচক প্রভাব পড়েছে। এর মধ্যে মূলস্ফীতি ও খেলাপিতে এই প্রভাব বেশি পড়েছে।
আর্থিক প্রতিষ্ঠান বিভাগের সচিব শেখ মোহাম্মদ সলীম উল্লাহ বলেন, প্রবৃদ্ধির ধারাবাহিকতা অব্যাহত রাখতে স্থানীয় বিনিয়োগ বৃদ্ধির কোনো বিকল্প নেই। তাই উদ্যোক্তাদের বিকাশে সর্বাÍক নীতিসহায়তা অব্যাহত থাকবে।",18.690410322891935,375.0
20180572,329,আইন,"

 ২৫ বছর চার পায়ে দাঁড়িয়ে!
","দুই যুগেরও বেশি (২৫ বছর) ধরে নিঃসঙ্গ চার পায়ে দাঁড়িয়ে আছে জামালপুরের মেলান্দহ উপজেলার ঘোষেরপাড়া ইউনিয়নের বীর ঘোষেরপাড়া এলাকার নির্মিত গোলডোবা সেতুটি। ঘোষের পাড়া এলাকার মানুষের চলাচলের সুবিধার্তে গোলডোবা খালের ওপর ২৫ বছর আগে নির্মিত এ সেতুর দুই পাশে সংযোগ সড়ক (অ্যাপ্রোচ) না থাকায় বর্ষা কিংবা শুষ্ক মৌসুমে চরম ভোগান্তির শিকার হয়ে আসছেন স্থানীয়রা। এলাকাবাসী জানান, বীর ঘোষেরপাড়া এলাকায় গোলডোবা খালের ওপর ২৫ বছর আগে এ সেতুটি নির্মাণ করা হয়। কিন্তু কোনো সংযোগ সড়ক নির্মাণ না হওয়ায় গ্রামের মানুষের চলাচলের জন্য গ্রামীণ মেঠোপথ নির্মাণ করা রয়েছে অন্য স্থানে। যেটি সেতু থেকে ৫০ ফুট পূর্ব দিকে অবস্থিত। সেতুটি একাই নিঃসঙ্গ অবস্থায় চার পায়ে দাঁড়িয়ে আছে। তারা আরো বলেন, অপরিকল্পিতভাবে সেতুটি নির্মাণ করায় পথচারীদের কোনো কাজে আসেনি ।কৃষক সোলাইমান হোসেন বলেন, সেতু কাজে লাগেনি বরং এ সেতুর জন্য বর্ষাকালে নৌকা পারাপারেও সমস্যা হয়। অনেক সময় স্রোতের কারণে নৌকা আটকে আহত হয় মানুষজন। ঘোষেরপাড়ার বাসিন্দা আজিজুল হক বলেন, এ ব্রিজে কেউ কোনো দিন পা রাখতে পারেননি। এখানে সড়কের সাথে একটা সেতুর খুব দরকার ছিল। সেতু আছে সড়ক থেকে প্রায় ৫০ হাত দূরে! ঘোষেরপাড়া ইউপি চেয়ারম্যান সাইদুল ইসলাম লিটু বলেন, ওই জায়গায় নতুন করে সেতু নির্মাণ করা হবে বলে জানা গেছে। উপজেলা স্থানীয় সরকার প্রকৌশলী (এলজিইডি) শুভাশীষ রায় নয়া দিগন্তকে বলেন, বিষয়টি আমার জানা নেই। বিষয়টি না জেনে মন্তব্য করা উচিত হবে না।
",18.473237061497038,376.0
20222842,511,অর্থনীতি,"

বিইএমইএ’র মতবিনিময় সভা অনুষ্ঠিত
","বাংলাদেশ এমব্রয়ডারি ম্যানুফ্যাকচারার্স অ্যান্ড এক্সপোর্টার্স এসোসিয়েশন (বিইএমইএ) আঞ্চলিক মতবিনিময় সভা ও ক্রেস্ট প্রদান অনুষ্ঠান (মিরপুর অঞ্চল) গতকাল অনুষ্ঠিত হয়েছে। এতে প্রধান অতিথি ছিলেন বিইএমইএর মহাসচিব মো: খিজির চৌধুরী, বিশেষ অতিথি ছিলেন ভাইস-প্রেসিডেন্ট মো: সামছুল আলম মাসুদ ও মো: শফিকুল আলম। সভাপতিত্ব করেন পরিচালক মো: মোকছেদুর রহমান আবির, আর সঞ্চালনা করেন শরিফ উল্লা বাপ্পু। সভায় মিরপুর অঞ্চলের এমব্রয়ডারীর মালিকগণ বক্তব্য রাখেন। সভায় প্রধান অতিথি মো. খিজির চৌধুরী বলেন, বিইএমইএ-এর উন্নয়নে সকল সদস্যদের সহায়তা একান্ত প্রয়োজন। বিশেষ করে মিরপুর অঞ্চলের সদস্যদের জন্য অ্যাসোসিয়েশন বলিষ্ঠ ভূমিকা রাখবে বলে আশা করছি। বিইএমইএ গত ২৭ ফেব্রুয়ারী ২০২৪ বস্ত্র দিবস উপলক্ষে বস্ত্র ও পাট মন্ত্রণালয় কর্তৃক রাষ্ট্রপতি সম্মাননা ক্রেস্ট গ্রহণ করেন আমাদের অ্যাসোসিয়েশন। এই ক্রেস্ট গ্রহণের সম্মান সকল এমব্রয়ডারীর মালিক বৃন্দের। বিজ্ঞপ্তি।
 
",18.31036344883466,377.0
20046610,27,অর্থনীতি,কুড়িগ্রামে হচ্ছে বিশেষ অর্থনৈতিক অঞ্চল,"কুড়িগ্রামে বাংলাদেশ ও ভুটান সরকারের যৌথ উদ্যোগে বিশেষ অর্থনৈতিক অঞ্চলের কাজ এগিয়ে যাচ্ছে
কুড়িগ্রামে বাংলাদেশ ও ভুটান সরকারের যৌথ উদ্যোগে বিশেষ অর্থনৈতিক অঞ্চলের কাজ এগিয়ে যাচ্ছে। জিটুজি ভিত্তিক প্রস্তাবিত ‘ভুটানিজ বিশেষ অর্থনৈতিক অঞ্চল’- স্থাপনের সম্ভাবনা যাচাই করতে ভুটানের একটি প্রতিনিধিদল ১০ই মার্চ দুইদিনের সফরে কুড়িগ্রাম আসছেন বলে জানা গেছে। গতকাল সকালে এসব তথ্য নিশ্চিত করেছেন সদর উপজেলা নির্বাহী অফিসার মো. মুশফিকুল আলম হালিম।জানা গেছে, সদরের ভোগডাঙা ইউনিয়নের মাধবরাম মৌজার অন্তর্ভুক্ত ১শ’ ৩৩ দশমিক ৯২ একর খাস জমি অর্থনৈতিক অঞ্চল কর্তৃপক্ষকে (বেজা) হস্তান্তর করেছে জেলা প্রশাসন। ধরলা সেতুর পূর্বপ্রান্তে খাস জমির অবস্থান। প্রয়োজনে ওই স্থানে জমি অধিগ্রহণেরও সুযোগ রয়েছে। আর এ অর্থনৈতিক অঞ্চলের কাজ বাস্তবায়ন হলে বাংলাদেশ ভুটানের ব্যবসায়িক সম্পর্ক আরও দৃঢ় হবে। এছাড়া জেলার সোনাহাট স্থল বন্দরের কার্যক্রম আরও গতিশীল হবে। এতে জেলার মানুষের কর্মসংস্থান সৃষ্টি এবং অর্থনৈতিক উন্নয়ন সমৃদ্ধ হবে।এদিকে ২০২৩ সালের মে মাসে লন্ডনে ভুটানের রাজা ও রানীর সঙ্গে এক দ্বিপক্ষীয় সভায় কুড়িগ্রামে বিশেষ অর্থনৈতিক অঞ্চল প্রতিষ্ঠার প্রস্তাব দেন প্রধানমন্ত্রী শেখ হাসিনা। সেই আহ্বানে সাড়া দিয়ে ভুটান সরকারের একটি প্রতিনিধিদল আগামীকাল কুড়িগ্রাম সফরে আসছেন। ৪ সদস্যের প্রতিনিধি দলের নেতৃত্ব দেবেন বাংলাদেশে নিযুক্ত ভুটানের রাষ্ট্রদূত এইচই মি. রিনচেন কুয়েন্টসিল।বিজ্ঞাপনবেজার নির্বাহী চেয়ারম্যান শেখ ইউসুফ হারুন ভুটানের প্রতিনিধিদলের সঙ্গে থাকবেন। তারা প্রস্তাবিত অর্থনৈতিক অঞ্চলের স্থানসহ সোনাহাট স্থলবন্দর ও চিলমারী নৌবন্দর পরিদর্শন করবেন।কুড়িগ্রাম সদর উপজেলা ভূমি অফিসের সহকারী কমিশনার মিজানুর রহমান বলেন, ‘আমরা প্রাথমিকভাবে ১৩৩ দশমিক ৯২ একর খাস জমি বেজা কর্তৃপক্ষের কাছে বন্দোবস্ত দিয়েছি। আরও ৮০ একর ব্যক্তি মালিকানাধীন জমি অধিগ্রহণের পরিকল্পনা রয়েছে। ইউএনও মুশফিকুল আলম হালিম বলেন, কুড়িগ্রাম জেলার বৃহৎ এলাকা চরাঞ্চল। এ অঞ্চলের পিছিয়ে পড়া মানুষের অর্থনৈতিক অবস্থার উন্নয়নের জন্য জেলায় কলকারখানা প্রয়োজন। এখান থেকে যেহেতু ভুটান অনেক কাছে সেহেতু ভুটানের সঙ্গে অর্থনৈতিক অঞ্চল গড়ে তুলতে পারলে এ অঞ্চলের অর্থনৈতিক প্রবৃদ্ধি দ্রুত গতিতে বাড়বে। মানুষের সক্ষমতা বাড়বে, আগের চেয়ে ভালো জীবনযাপন করতে পারবে। সরকার সে লক্ষ্য নিয়েই কাজ করছে। জেলা প্রশাসক মোহাম্মদ সাইদুল আরীফ বলেন, কুড়িগ্রামের সঙ্গে ভারত ও ভুটানের কানেক্টিভিটি বেশ ভালো। কুড়িগ্রামের দু’টি স্থলবন্দর ও চিলমারী নৌ-বন্দরের সঙ্গে ভুটানে যোগাযোগ সুবিধা রয়েছে। বিস্তীর্ণ চরাঞ্চল, কাঁচামাল তৈরির সম্ভাবনা এবং মানবসম্পদ মিলিয়ে কুড়িগ্রামে যৌথ অর্থনৈতিক অঞ্চল হলে এ অঞ্চলের মানুষের আর্থ-সামাজিক অবস্থার ব্যাপক উন্নতি হবে বলে সরকার মনে করছে।",18.269119839294753,378.0
20051921,269,শিক্ষা,অছাত্র ও বহিরাগত ঠেকাতে নজরদারি হবে বিশেষ অ্যাপে,"বৈধ শিক্ষার্থীদের আবাসন নিশ্চিত করা, অছাত্র ও বহিরাগত ঠেকানো এবং আবাসিক শিক্ষকদের জবাবদিহিতা নিশ্চিত করতে ঢেলে সাজানো হচ্ছে ঢাকা বিশ্ববিদ্যালয়ের (ঢাবি) আবাসিক হল ব্যবস্থাপনা। এজন্য তৈরি করা হচ্ছে বিশেষ অ্যাপ। যার মাধ্যমেই সবকিছু নিয়ন্ত্রণ করার পরিকল্পনা করছে বিশ্ববিদ্যালয় প্রশাসন। এমন উদ্যোগকে স্বাগত জানিয়েছে সাধারণ শিক্ষার্থীরা।
জানা যায়, ঢাকা বিশ্ববিদ্যালয়ে ভর্তি হওয়া প্রতিটি শিক্ষার্থীকে একটি আবাসিক হলের সঙ্গে যুক্ত করে দেওয়া হয়। ফলে নিজ বিভাগে পড়াশোনার পাশাপাশি আবাসিক হলও হয়ে ওঠে শিক্ষাগ্রহণের অন্যতম কেন্দ্র। তবে প্রায় শতবছর ধরে এসব হল ব্যবস্থাপনায় তেমন কোনো পরিবর্তন আসেনি।পাশাপাশি সক্ষমতার চেয়ে অধিক শিক্ষার্থী ভর্তি, অছাত্র-বহিরাগত, আবাসিক শিক্ষকদের দায়িত্বে অবহেলা ও রাজনৈতিক কারণে আবাসন সংকট প্রকট আকার ধারণ করে। এসব সমস্যার সমাধানেই বিশেষ অ্যাপ চালু করতে যাচ্ছে প্রশাসন।
অ্যাপ চালু হলে দায়িত্বশীল শিক্ষকদের শিক্ষার্থীদের রুমে গিয়ে অসুবিধাগুলো জানতে হবে এবং সেগুলোর ছবি ও ভিডিও অ্যাপসে ইনপুট দিতে হবে। সঙ্গে সঙ্গে এটি দায়িত্বশীল ব্যক্তিরা দেখতে পাবেন। এছাড়াও এই অ্যাপে হলের কোন রুমে কতজন বৈধ শিক্ষার্থী কিংবা অবৈধ শিক্ষার্থী রয়েছে সেটিও জানা যাবে। অন্যদিকে আবাসিক শিক্ষকদের আরও সক্রিয় করতে বাড়ানো হবে তাদের ভাতার পরিমাণ।
এ বিষয়ে বিশ্ববিদ্যালয়ের উপাচার্য অধ্যাপক ড. এএসএম মাকসুদ কামাল যুগান্তরকে বলেন, ঢাকা বিশ্ববিদ্যালয়কে বলা হয় প্রাচ্যের অক্সফোর্ড। এর মূল কারণ হলো অক্সফোর্ড বিশ্ববিদ্যালয়ের হলগুলো যেভাবে পরিচালিত হয়, ঢাকা বিশ্ববিদ্যালয়ের হলগুলোও একই পদ্ধতিতে পরিচালিত হচ্ছে। অক্সফোর্ডে আবাসিক শিক্ষকরা হলগুলোতে তদারকি ও শিক্ষার্থীদের সমস্যাগুলো জেনে যথাযথ ব্যবস্থা নেন। আমাদের হলগুলোতেও এই ধরনের তদারকির ব্যবস্থা আছে। তবে এটিকে যেন আরও শক্তিশালী করা যায় সেজন্য আমরা একটি অ্যাপ তৈরির পরিকল্পনা করেছি।
তিনি আরও বলেন, অল্প সময়ের মধ্যেই এই অ্যাপ চালু হবে। আবাসিক শিক্ষকদের সপ্তাহে দুদিন হলে যেতে হবে। তারা শিক্ষার্থীদের রুমে গিয়ে অসুবিধাগুলো জানবেন এবং সেগুলোর ছবি ও ভিডিওসহ অ্যাপসে ইনপুট দেবেন। সঙ্গে সঙ্গে এটি প্রভোস্ট ও দায়িত্বশীল ব্যক্তিরা দেখতে পাবেন। উপাচার্য হিসাবে আমিও জানতে পারব। এর মাধ্যমে হলে শিক্ষার্থীদের অসুবিধাগুলো কমে যাবে। একই সঙ্গে হলে কেউ অবৈধভাবে থাকলে সেটিও নজরদারির আওতায় নিয়ে আসা যাবে।
বিশ্ববিদ্যালয় প্রশাসনের এমন সিদ্ধান্তকে স্বাগত জানিয়েছেন শিক্ষক ও শিক্ষার্থীরা। বিশ্ববিদ্যালয়ের প্রভোস্ট স্ট্যান্ডিং কমিটির সভাপতি এবং সলিমুল্লাহ মুসলিম হলের প্রভোস্ট অধ্যাপক ড. মো. ইকবাল রউফ মামুন যুগান্তরকে বলেন, অ্যাপস তৈরির বিষয়টাকে একটি যুগান্তকারী সিদ্ধান্ত বলে মনে করি। এর মাধ্যমে আবাসিক শিক্ষকরা আরও বেশি আন্তরিকতার সঙ্গে তাদের দায়িত্ব পালন করতে পারবেন। আর আবাসিক শিক্ষকদের যে ভাতা দেওয়া হয় সেটির পরিমাণ খুবই কম। এটা আসলেই বাড়ানো উচিত।।",18.238274171487767,379.0
20180547,326,আইন,"

রাজাপুরে গৃহবধূর লাশ উদ্ধার
","ঝালকাঠির রাজাপুরে নারগিস বেগম নামে এক গৃহবধূর লাশ উদ্ধার করেছে পুলিশ। গত শুক্রবার দিবাগত রাত দেড়টার দিকে উপজেলার সাতুরিয়া ইউনিয়নের লেবুবুনিয়া গ্রামে বাবার বাড়ি থেকে তার লাশ উদ্ধার করা হয়। গৃহবধূর মৃত্যু নিয়ে রহস্য সৃষ্টি হওয়ায় পুলিশ লাশ উদ্ধার করে ময়নাতদন্তের জন্য ঝালকাঠি সদর হাসপাতাল মর্গে পাঠিয়েছে। নার্গিস বেগম উপজেলার লেবুবুনিয়া এলাকার আব্দুল মন্নান তালুকদারের মেয়ে এবং পিরোজপুরের স্বরূপকাঠি উপজেলার বেশনকাঠির বাসিন্দা রকিবুলের স্ত্রী। নার্গিসের স্বামী জানান, পাঁচদিন আগে তাদের একটি সন্তান জন্ম নেয়। এ কারণে নার্গিস তার বাবার বাড়িতে থাকত। শুক্রবার দিবাগত রাতে নার্গিস কাউকে কিছু না বলে ঘর থেকে বের হয়ে বাড়ির সামনের একটি মেহগনি গাছের সাথে গলায় ওড়না জড়িয়ে ফাঁস দেয়। বাড়ির লোকজন নার্গিসকে ঝুলন্ত অবস্থায় দেখে পুলিশে খবর দেয়। পুলিশ গিয়ে লাশ থানায় নিয়ে যায়। রাজাপুর থানা অফিসার ভারপ্রাপ্ত কর্মকর্তা মুহাম্মদ আতাউর রহমান বলেন, মৃত্যুর সঠিক কারণ জানতে লাশ ময়না তদন্তের জন্য ঝালকাঠি সদর হাসপাতাল মর্গে পাঠানো হয়েছে। প্রকৃত কারণ জানার পরে আইনগত ব্যবস্থা নেয়া হবে।
 
",18.108772362674024,380.0
20046619,36,আইন,রাজাপুরে মাদক কারবারি আটক,"ঝালকাঠির রাজাপুরে পুলিশের মাদকবিরোধী অভিযানে ৭০ পিস নেশাজাতীয় ইনজেকশনসহ সৌরভ হালদার (২৭) নামের মাদক কারবারি এক যুবককে আটক করা হয়েছে। আটককৃত সৌরভ হাওলাদার ঝালকাঠি জেলার নলছিটি উপজেলার লক্ষণকাঠি এলাকার সুনিল হালদারের ছেলে। পুলিশ জানায়, শনিবার দিবাগত রাতে সিনিয়র সহকারী পুলিশ সুপার মো. মাসুদ রানার নেতৃত্বে রাজাপুর থানার এসআই (নি.) মো. মহিউদ্দিন, এসআই (নি.) সনজিব কুমার পাহলান, এসআই (নি.) নাজমুজ্জামান ও এসআই (নি.) শুভ্রদেব কুণ্ডু সঙ্গীয় ফোর্সসহ অভিযান চালিয়ে রাজাপুর উপজেলা সদরের বাইপাস মোড় সংলগ্ন যাত্রী ছাউনির সামনে থেকে ৭০ পিস নেশা জাতীয় ইনজেকশনসহ সৌরভ হালদারকে আটক করে। আটককৃতের বিরোদ্ধে এসআই মো. মহিউদ্দিন বাদী হয়ে রাজাপুর থানায় মাদকদ্রব্য নিয়ন্ত্রণ আইনে মামলা দায়ের করেন।
রাজাপুর থানার ভারপ্রাপ্ত কর্মকর্তা মু আতাউর রহমান জানান, আটককৃত মাদক কারবারি সৌরভের বিরুদ্ধে রাজাপুর থানায় মাদকদ্রব্য নিয়ন্ত্রণ আইনে মামলা রুজু করা হয়েছে এবং তাকে আদালতে প্রেরণ করা হয়েছে।",18.099202171957984,381.0
20181467,438,অর্থনীতি,"

মেট্রোরেলে ইফতার করা প্রসঙ্গে যা জানা গেল
","পবিত্র রমজান মাস আসন্ন। এ মাসটিতে অনেকে ইফতারের সময় রাস্তায় থাকবেন। খাদ্যদ্রব্য পরিবহনের অনুমতি না থাকায় ইফতারের সময় মেট্রোরেলে থাকলে উপায় কী হবে তা নিয়ে প্রশ্ন দেখা দিয়েছে। এর উত্তর জানিয়েছে মেট্রোরেল কর্তৃপক্ষ। আসন্ন রমজানে মেট্রোরেলের ভেতরে ইফতারের সময় হলে কেবল পানি দিয়ে ইফতার করার জন্য অনুমতি দিয়েছে ঢাকা ম্যাস ট্রানজিট কোম্পানির লিমিটেড। এক্ষেত্রে যাত্রীরা ২৫০ মিলিলিটার পানি বহন করতে পারবেন স্টেশনে।
রোববার বিকেলে রাজধানীর ইস্কাটনে ডিএমটিসিএলের সভা কক্ষে আয়োজিত এক সংবাদ সম্মেলনে একথা জানান ডিএমটিসিএল’র ব্যবস্থাপনা পরিচালক এমএএন ছিদ্দিক। তিনি জানান, ইফতারের সময় অনেক রোজাদার মেট্রোরেলে চলাচল করবেন। সে সময় তারা যেন রোজা ভাঙতে পারেন সেজন্য ২৫০ মিলিলিটার পানি বহন করতে পারবেন। তবে যাত্রীদের কাছে অনুরোধ থাকবে, তারা যেন পানির বোতলটি স্টেশনে থাকা ময়লার বক্সে ফেলেন বা সাথে করে নিয়ে যান। এছাড়া পানি পান করার সময় যেন সতর্ক থাকেন, পানি নিচে পড়ে ট্রেনের ফ্লোর পিচ্ছিল বা নষ্ট না হয়।
এছাড়া রমজান মাসে মেট্রোরেল চলাচলের নতুন সময়সূচিও জানিয়েছে ডিএমটিসিএল। রমজানের প্রথম ১৫ দিন মেট্রোরেল চলাচলে সময়ের কোনো পরিবর্তন হবে না, তবে শেষ ১৫ দিন ট্রেন চলাচলের সময় উভয় প্রান্ত থেকে এক ঘণ্টা করে বাড়বে। শেষ ১৫ দিন উত্তরা থেকে সর্বশেষ ট্রেনটি রাত ৯টা ২০ মিনিটে ছাড়বে। আর মতিঝিল থেকে সর্বশেষ ট্রেনটি রাত ৯টা ৪০ মিনিটে উত্তরার দিকে যাবে।
বর্তমানে উত্তরা থেকে মতিঝিল অভিমুখী সর্বশেষ ট্রেনটি রাত ৮টায় এবং মতিঝিল থেকে উত্তরা অভিমুখী সর্বশেষ ট্রেনটি রাত ৮টা ৪০ মিনিটে ছেড়ে যাচ্ছে।
 
",17.997811231029555,382.0
20181792,483,লাইফস্টাইল,"

সাইপ্রাস থেকে গাজার উদ্দেশে যাত্রা করবে ত্রাণবাহী জাহাজ
","স্প্যানিশ একটি এনজিও শনিবার বলেছে, সাইপ্রাস থেকে সমুদ্রপথে যুদ্ধ-বিধ্বস্ত গাজায় ২০০ টন খাদ্য সহায়তা নিয়ে ত্রাণবাহী জাহাজ আজ অথবা কাল যাত্রা শুরু করবে। ইউরোপীয় ইউনিয়নের সহযোগিতায় সমুদ্র পথে এটি তাদের প্রথম চালান।
দাতব্য সংস্থা ওপেন আর্মসের এক মুখপাত্র বলেন, শিপমেন্টের যাবতীয় কাজ শেষ করে শনিবার রাতে জাহাজটি যাত্রা করতে পারবে বলে আশা করা হচ্ছে। জাহাজটি তিন সপ্তাহ আগে লার্নাকার সাইপ্রিয়ট বন্দরে নোঙর করে।
লরা লানুজা এএফপি’কে বলেন, কর্তৃপক্ষের যাবতীয় অনুমোদন পেলে ‘আজ বা কাল’ জাহাজটি বন্দর ছেড়ে যেতে পারে।
লানুজা বলেন, সাইপ্রিয়টের এমন উদ্যোগকে স্বাগত জানিয়েছে ইসরাইলি কর্তৃপক্ষ। তারা ইতোমধ্যে ২০০ টন মৌলিক খাদ্যসামগ্রীর এ চালান পরিদর্শন করতে শুরু করেছে।সূত্র : এএফপি
",17.970283352064364,383.0
20046663,80,অন্যান্য,"হাসি ফুটল সেই কৃষকের মুখে, স্বপ্ন কিনে নিলো তাঁর ক্যাপসিকাম","ক্ষেতভরা তরতাজা ক্যাপসিকাম প্রথমবার চাষ করেছিলেন জামালপুরের ইসলামপুরের কৃষক হৃদয় হাসান। তবে সবজির চাহিদা না থাকায় বিক্রি করতে না পেরে হতাশায় ভেঙে পড়েছিলেন তিনি । অবশেষে দেশের সবচেয়ে বড় রিটেইল চেইন সুপারশপ ‘স্বপ্ন’ এই কৃষকের পাশে দাঁড়িয়েছে।
তরুণ এই কৃষকের ক্যাপসিকামগুলো অবশেষে বিক্রি হয়েছে। সম্প্রতি স্বপ্ন’র একটি টিম কৃষকের সাথে কথা বলে সেদিনই ২৫০ কেজি ক্যাপসিক্যাম কিনে নেন এবং পরের দিন আবার বাকি সব ক্যাপসিক্যাম কেনার বিষয়ে কথা সম্পন্ন হয়। এখন থেকে তাঁর উৎপাদিত ক্যাপসিক্যাম চলে যাবে স্বপ্ন’র আউটলেটে।
এর আগে মার্চ এর প্রথম সপ্তাহে বেশ কয়েকটি সংবাদমাধ্যমে ‘ক্যাপসিকামের ব্যাপক ফলন, বিক্রি করতে না পেরে কাঁদছেন কৃষক’ এ শিরোনামে সংবাদ প্রকাশিত হয়। সংবাদের পর প্রতিনিধির মাধ্যমে সেই কৃষকের সঙ্গে যোগাযোগ করে স্বপ্ন’র টিম।
স্বপ্ন’র নির্বাহী পরিচালক সাব্বির হাসান নাসির জানান, আমরা ওই কৃষকের কথা জানতে পেরেছি নিউজের মাধ্যমে। এরপরই আমাদের টিম সেখানে পৌছে যায়। তার প্রোডাক্ট আমরা এরইমধ্যে কিনে নিয়েছি। কৃষকদের এই সংকটে তাদের কাঁধে কাঁধ মিলিয়ে লড়বে ‘স্বপ্ন’ । যেখানেই সংকট আর বিপর্যয় কৃষকের জন্য কাল, সেখানেই পৌঁছে যাবে ‘স্বপ্ন’ ।
এ প্রসঙ্গে স্বপ্ন’র হেড অফ পার্চেজ সাজ্জাদুল হক বলেন, সংকটটা ছিল ভিন্ন রকম।বিজ্ঞাপনবিভিন্ন গণমাধ্যমে খবর দেখার পর আমরা সিদ্ধান্ত নেই যে, এই কৃষকদের পাশে আমরা দাঁড়াবো। দুঃসময়ে কষ্টে থাকা অনেক কৃষকদের পাশে ‘স্বপ্ন’ এর আগেও দাঁড়িয়েছে। সামনেও পাশে থাকবে।
কৃষক হৃদয় হাসান জানান, জমি থেকে আজ ক্যাপসিকামগুলো বিক্রি করতে পেয়ে খুবই আনন্দ লাগছে। গাছে আগে বেশি ক্যাপসিকাম ছিল, সে সময় বিক্রি না করতে পেরে অনেক ক্যাপসিকাম নষ্ট হয়েছে। আগে আমি বিক্রির জায়গা খুঁজে পাইনি। প্রতিটি গাছে তিন-চার কেজি করে ফল থাকার কথা ছিল কিন্তু সেটা নেই। এখন প্রতি গাছে এক কেজি মতো ক্যাপসিকাম রয়েছে। সেটা বিক্রি করতে পেরে ভালো লাগছে। স্বপ্নকে ধন্যবাদ দু:সময়ে আমার পাশে থাকার জন্য ।
উল্লেখ্য, কৃষক হৃদয় হাসান বেকারত্ব দূর করতে ক্যাপসিকাম চাষ করেন। তবে ক্যাপসিকামের চাহিদা না থাকায় বিক্রির বাজার না পেয়ে হতাশা হয়ে পড়ে কৃষক পরিবারটি। বিক্রি সঠিক সময় না করতে পেরে খেতেই নষ্ট হয়ে যাচ্ছিল অনেক ক্যাপসিকাম।",17.925352873482748,384.0
20046658,75,আইন,সবুজবাগে ট্রাক থেকে নামিয়ে চালককে গুলি,"ঢাকার সবুজবাগ এলাকায় এক ট্রাকচালককে ট্রাক থেকে নামিয়ে মারধরের পর গুলি করেছে দুর্বৃত্তরা
ঢাকার সবুজবাগ এলাকায় এক ট্রাকচালককে ট্রাক থেকে নামিয়ে মারধরের পর গুলি করেছে দুর্বৃত্তরা। ডান পায়ে গুলিবিদ্ধ মো. আলমকে (৪৮) ঢাকা মেডিকেল কলেজ হাসপাতালে ভর্তি করা হয়েছে। ট্রাকের মালিক গোলাম ফারুক জানান, মালিবাগ থেকে মাটি নিয়ে আমুলিয়া এলাকায় জমি ভরাটের জন্য নিয়ে যাওয়ার সময় ভোর ৬টার দিকে এ ঘটনা ঘটে।তিনি বলেন, বাইকদিয়া এলাকায় রাস্তায় তাদের ট্রাকে ইটপাটকেল-পাথর নিক্ষেপ করা হয়। এতে সামনের কাঁচ ভেঙে যায়। এসময় ট্রাক থামলে তাদের নামতে বলে দুর্বৃত্তরা। তিনি ও ট্রাকের চালক নেমে দৌড় দিলে সন্ত্রাসীরা দৌড়ে চালক আলমকে ধরে ফেলে। এসময় তাকে মারধরের পর আলম মাটিতে পড়ে গেলে তার পায়ে গুলি করে তারা। গোলাম ফারুক জানান, আমাকেও গুলি করে তারা। কিন্তু গুলি আমার গায়ে লাগেনি।কেন তাদের ট্রাক আটকে এভাবে হামলা ও গুলি করা হলো তার কারণ তিনি জানেন না বলে জানান। চিকিৎসকদের বরাত দিয়ে ঢাকা মেডিকেল কলেজ হাসপাতালের পুলিশ ফাঁড়ির ইনচার্জ পরিদর্শক বাচ্চু মিয়া জানান, আলম শঙ্কামুক্ত আছেন।",17.921925131887036,385.0
20180850,361,শিক্ষা,"

চলতি মাসেই প্রাথমিক শিক্ষকদের বদলি প্রক্রিয়া শুরু
","সরকারি প্রাথমিক বিদ্যালয়ের সহকারী শিক্ষকদের বদলি প্রক্রিয়া চলতি মাসেই শুরু করা হবে। বদলির জন্য তৈরিকৃত সফটওয়্যার হালানাগাদের কাজ প্রায় শেষ পর্যায়ে রয়েছে।
সূত্র জানায়, ২০২২ সালে প্রাথমিক বিদ্যালয়ের সহকারী শিক্ষকদের বদলি প্রক্রিয়া শুরু হয়। একই বছরের ৩০ জুন অনলাইনে বদলির আবেদন শুরু হয়। নির্ধারিত একটি সফটওয়্যারের মাধ্যমে নির্ধারিত আইডি ব্যবহার করে শিক্ষকদের বদলির জন্য আবেদন করতে হয়। এর মাধ্যমে স্বয়ংক্রিয়ভাবেই ওই শিক্ষক বদলির যোগ্য কি না বা কোন বিদ্যালয়ে বদলি হবেন, তা নির্ধারণ হবে।
এ বিষয়ে প্রাথমিক শিক্ষা অধিদফতরের (ডিপিই) মহাপরিচালক শাহ রেজওয়ান হায়াত বলেন, গত বছরের মতো এবারো উপজেলা থেকে উপজেলায় বদলি দিয়ে কার্যক্রম শুরু হবে। আর শেষ হবে মহানগর এবং সিটি করপোরেশনের বদলির মাধ্যমে।
অনলাইনে বদলি যেভাবে এদিকে বদলির প্রক্রিয়া সম্পর্কে বলা হয়েছে বদলি প্রত্যাশী শিক্ষক প্রথমে অনলাইনে বদলির আবেদন করবেন। আবেদনটি প্রাথমিকভাবে অনলাইনেই যাচাই করে সংশ্লিষ্ট বিদ্যালয়ের প্রধান শিক্ষক পাঠাবেন উপজেলা প্রাথমিক শিক্ষা কর্মকর্তার কাছে।
উপজেলা কর্মকর্তা অনলাইনেই যাচাই করে পাঠাবেন জেলা প্রাথমিক শিক্ষা কর্মকর্তার (ডিপিইও) কাছে। ডিপিইও সেটি মঞ্জুর বা নামঞ্জুরের বিষয়ে সিদ্ধান্ত দিয়ে পাঠিয়ে দেবেন আবার উপজেলা প্রাথমিক শিক্ষা কর্মকর্তার কাছে। ডিপিইওর সিদ্ধান্তের আলোকে উপজেলা কর্মকর্তা বদলির বিষয়ে প্রয়োজনীয় আদেশ জারি করবেন। এরপর সংশ্লিষ্ট শিক্ষক তার আবেদনের বিষয়ে কর্তৃপক্ষের সিদ্ধান্ত অনলাইনেই জেনে যাবেন।
তিন ধাপের এই যাচাইয়ে প্রত্যেক দায়িত্বপ্রাপ্ত কর্মকর্তা তিন দিন করে সময় পাবেন। এই তিন দিনের মধ্যে যাচাই করে নিষ্পত্তি না করলে সেটি স্বয়ংক্রিয়ভাবেই যাচাইয়ের জন্য নিয়োজিত পরবর্তী ব্যক্তির কাছে চলে যাবে।
প্রাথমিক ও গণশিক্ষা মন্ত্রণালয়ের সর্বশেষ বার্ষিক প্রতিবেদনের তথ্য বলছে, বর্তমানে সরকারি প্রাথমিক বিদ্যালয় আছে ৬৫ হাজার ৫৬৬টি। এগুলোতে শিক্ষার্থীর সংখ্যা ১ কোটি ৩৪ লাখ ৮৪ হাজার ৬১৭ জন। শিক্ষক আছেন ৩ লাখ ৫৯ হাজার ৯৫ জন।
",17.628857123276184,386.0
20046600,17,আইন,মারা গেল সিলেটের সেই শিশুটি,"ড্রেনে পড়ে ছিল নবজাতক
ড্রেনে পড়ে ছিল নবজাতক। কুকুর দেখে, টেনে তুললো রাস্তায়। এরপর বিষয়টি জানাজানি হয়। দ্রুত নিয়ে যাওয়া হয় ওসমানী হাসপাতালে। দেয়া হলো রক্ত। নেয়া হলো আইসিইউতে। এরপরও বাঁচানো গেল না নবজাতককে। শুক্রবার রাত ১টার দিকে মারা যায় নবজাতকটি। এ নিয়ে আফসোসের অন্ত নেই সিলেটে। সিলেট নগরীর নতুন ঝর্নারপাড় এলাকার ড্রেনে পড়েছিল পরিচয়হীন এক নবজাতক।বিজ্ঞাপনএকদিনের শিশু সন্তান। শুক্রবার সকালে কুকুর তাকে ড্রেন থেকে তুলে আনে পাশের রাস্তায়। এ সময় শিশুটি কান্না করছিল। কান্নার শব্দ শুনে এগিয়ে যান স্থানীয় লোকজন। তারা গিয়ে দেখেন এক নবজাতক কান্না করছে। তার দাবিদার কেউ নেই। বিষয়টি তাৎক্ষণিক এলাকার লোকজন জানান স্থানীয় ১৮ নং ওয়ার্ডের কাউন্সিলর এবিএম জিল্লুর রহমান উজ্জলকে। খবর পেয়ে কাউন্সিলর সেখানে ছুটে আসেন। দেখেন শিশুটির শরীর থেকে রক্ত ঝরছে। তাৎক্ষণিক তিনিসহ এলাকার লোকজন শিশুটিকে নিয়ে যান সিলেট ওসমানী মেডিকেল কলেজ হাসপাতালে। হাসপাতালে নেয়ার পর তার চিকিৎসা শুরু হয়। এক পর্যায়ে দেখা দেয় রক্তশূন্যতা। বিকালের দিকে শিশুটির শারীরিক অবস্থার অবনতি ঘটে। সহায়তা চেয়ে কাউন্সিলর উজ্জল ফোন দেন সিলেট সিটি করপোরেশনের মেয়র আনোয়ারুজ্জামান চৌধুরীকে। এগিয়ে আসেন মেয়র আনোয়ারও। তার সহায়তায় শিশুটিকে রক্ত দেয়া হয়। নেয়া হয় আইসিইউতে। তবে বাঁচানো গেল না ড্রেন থেকে বেঁচে যাওয়া ওই শিশুটিকে। রাত ১টার দিকে মারা যায়। গতকাল দুপুরে শিশুটির মরদেহ দাফন করা হয়েছে। তবে থেকে গেছে ক্ষত। ১৮ নং ওয়ার্ডের কাউন্সিলর এবিএম জিল্লুর রহমান উজ্জল জানিয়েছেন, শিশুটিকে বাঁচানোর জন্য সব রকমের চেষ্টা করা হয়েছে। চিকিৎসকরা অক্লান্ত পরিশ্রম করেছেন। স্থানীয় লোকজন সব সময় হাসপাতালে ছিলেন। আলেয়া নামের এক মহিলা শিশুটিকে দত্তক নিতে চেয়েছিলেন। তিনি সব সময় শিশুটির কাছে ছিলেন। সিলেটের মেয়রও সহায়তা করেছেন। তিনি বলেন- ‘যারা শিশুটিকে ড্রেনে ফেলে দিয়েছে তারা অমানবিক কাজ করেছে। ড্রেনে ফেলে যে ভুল করা হয়েছে সেটি শোধরানোর চেষ্টা সমাজের কিছু মানুষ করেছিলেন। কিন্তু বাঁচানো গেল না শিশুটিকে। আফসোস রয়েই গেল। এদিকে- শিশুটির মৃত্যুর পর সামাজিক যোগাযোগ মাধ্যমে আবেগঘন স্ট্যাটাস দিয়েছেন কাউন্সিলরের স্ত্রী স্কুলশিক্ষিকা লিনু ফারজানা। লিখেছেন- ‘সদ্য জন্মানো এক শিশু ভেসে যাচ্ছে ছড়া দিয়ে। সিলেট শহরে ছড়া আর ড্রেনের মধ্যে পার্থক্য করা দায়। নোংরা আবর্জনায় ঠাসা ছড়া থেকে নবজাতককে টেনে ডাঙ্গার কাছাকাছি নিয়ে আসে এক নেড়ি কুত্তা। চার পায়ের প্রাণী। মানুষের মতো হাত নেই যে তার। তাই তো অন্তরে মায়া মমতা থাকলেও নিরুপায় সে। দাঁত দিয়ে কামড় মেরে তোলা ছাড়া উপায় নেই। কুকুরের দাঁতের আঁচড়ে চেঁচিয়ে ওঠে শিশুটি। অসহায় আর্তনাদ, বাঁচার আকুতি। স্থান ১৮ নং ওয়ার্ডের নয়া ঝর্নার পার মন্দিরের গলি। সাত সকালে শিশুর কান্নায় লোক জড়ো হয়। এক নিঃসন্তান দম্পতিও ছিলেন সেখানে। সবার সহযোগিতায় পরম মমতায় অসহায় শিশুটিকে কাঁথায় জড়িয়ে প্রথমেই প্লাসেন্টা থেকে আলাদা করা হয়। আকস্মিক ফোন পেয়ে পুত্রকে স্কুলে নামিয়ে দিয়ে পুত্রকন্যাদের পিতা চলে যান ঘটনাস্থলে। ওসমানী হাসপাতালের শিশু বিভাগে নেয়া হলে কর্তব্যরত চিকিৎসক ও সেবিকারা শিশুটির চিকিৎসায় মনোযোগ দেন। অশ্লীল, স্বার্থপর দুনিয়ায় এখনো মানুষেরা বাস করে। সরকারি হাসপাতাল নিয়ে কতো নিন্দা-মন্দ কথা শুনি। অথচ সেখানকার ডাক্তার ও নার্সরা নাম পরিচয়হীন শিশুটিকে জরুরি সেবা দিতে একটুও কার্পণ্য করেননি। কন্যাদের পিতার বন্ধু মাহবুব লস্কর, লিটন ভাইও অসহায় শিশুটির পাশে এসে দাঁড়িয়েছেন তাৎক্ষণিক। জরুরিভিত্তিতে রক্ত জোগাড় করে নিয়ে আসেন। কর্তব্যরত ডাক্তার ও নার্সদের চেষ্টার কোনো কমতি ছিল না। দুপুর অবধি পুত্রের বাপের নাস্তা খাওয়া হয়নি শুনে ফোন দিলাম। এমন লোমহর্ষক ঘটনা প্রায়ই শোনা যায়। জানি মানুষ পশুর চেয়ে অধম। তবুও একেবারে নিজের বাড়ির পাশে দুই পাড়া তফাতে এমন ঘটনা আমাকে বড় বেশি পীড়া দিচ্ছে। আমার মাতৃৃহৃদয়ে তখন তোলপাড় দশা।’ তিনি লিখেন- ‘আমি ভাবতে চাই শিশুটিকে দত্তক নিতে ইচ্ছুক সেই দম্পতির কথা যারা একমুহূর্তও শিশুটিকে চোখের আড়াল করেননি। সবকিছু শেষ করে রাত তিনটায় চোখের জলে বুক ভাসিয়ে ঘরে ফিরেছেন। অমানুষদের নিয়ে ভাবতে চাই না, মোটেও ভাবতে চাই না। তবুও অমানুষরা আমার/আমাদের ভাবনায় আসবেই। শিশুরা ভাসবেই ড্রেনে, ময়লায়, ডাস্টবিনে। প্রচণ্ড চাপ অনুভূত হচ্ছে, চাইলেই কিছু চাপ সরানো যায় না।’",17.49456847417056,387.0
20181965,505,বিজ্ঞান,"
	গল্পকথা 
রিশা রাফির দিনগুলো
","নয়.
আর বলল, এমন কিছু করতে হবে যেন আমাদের না বলা কথাগুলো সবার কাছে পৌঁছে যায়। রাফি রিশা ভাবতে লাগল। কী করবে? ভাবতে ভাবতে কত সময় পেরিয়ে গেল ওরা জানেই না। মা ধমক দিয়ে বললেন, অযথা সময় নষ্ট করছ কেন? সময়টা কাজে লাগাও। এই নাও রং আর তুলি। দেয়াল জুড়ে ছবি আঁকো। সামনে আর্ট কম্পিটিশন আছে। দু’জনকে ফার্স্ট হতে হবে।রাফি আর রিশা ভ্রু কুঁচকে রং তুলি হাতে নিলো। তারপর দেয়ালে আঁকতে শুরু করল। রাফি আঁকল একটা খোলা জানালা। জানালার পাশে পর্দা। জানালা দিয়ে দেখা যাচ্ছে নীল আকাশ। সাদা সাদা মেঘ। মিষ্টি রোদের ঝিলিক মারা আলো। গাছের সবুজ পাতা। পাতাগুলো বৃষ্টিতে ভেজা। আকাশে রংধনুর সাত রঙের রেখা। বেগুনি, নীল, আসমানী, সবুজ, হলুদ, কমলা, লাল। সাত রংয়ের আভা ছড়িয়ে পড়েছে। কিছুটা দূরে একটা নদী। নদীতে আজ ব্যস্ততা নেই। জানালার এ পাশে একটি সোনার খাঁচা। ভেতরে অপূর্ব সুন্দর একটি পাখি। পাখিটি খাঁচার দরজা ঠোঁট দিয়ে খুলতে চাইছে। এ যেন তার প্রাণপণ চেষ্টা। পাখির কিছু ভালো লাগছে না। সে ওই জানালার বাইরে যেতে চায়। পাখিটি প্রবল বেগে ডানা ঝাপটাচ্ছে। রিশা আঁকলো একটি শুকনো কৃষ্ণচূড়া গাছ। গাছের পাতায় পাতায় কুয়াশা জমেছে। গাছের ডালে ডালে পাখিরা ঘুমিয়ে আছে। (চলবে)
 
",17.29101925663698,388.0
20046630,47,বিনোদন,৭ম নেপাল চলচ্চিত্র উৎসবে বাংলাদেশের তিন চলচ্চিত্র,"নেপালের রাজধানী কাঠমন্ডুতে বসছে ৭ম নেপাল আন্তর্জাতিক চলচ্চিত্র উৎসব
নেপালের রাজধানী কাঠমন্ডুতে বসছে ৭ম নেপাল আন্তর্জাতিক চলচ্চিত্র উৎসব। এবারের আসরের পর্দা উঠবে ১৪ মার্চ। উৎসব চলবে ১৮ মার্চ পর্যন্ত। ৭ম নেপাল আন্তর্জাতিক চলচ্চিত্র উৎসবের সিনেমার চূড়ান্ত তালিকা প্রকাশ করেছে উৎসব কর্তৃপক্ষ। এবার ৬টি বিভাগে বিভিন্ন দেশের মোট ৮৮টি সিনেমা অংশ নিচ্ছে। নেপালের মর্যাদাপূর্ণ এ উৎসবে বাংলাদেশ থেকে নির্বাচিত হয়েছে তিন নির্মাতার তিনটি স্বল্পদৈর্ঘ্য চলচ্চিত্র। এগুলো হলো- আরাফাত মহসীনের ‘এভরিথিং ইজ নাথিং’ সুপিন বর্মনের ‘অ্যা লেটার অব পোস্ট মাস্টার’, শায়লা রহমান তিথির ‘জয় বাংলা’। ‘শর্টস ইন্টারন্যাশনাল’ বিভাগে প্রদর্শিত হবে বাংলাদেশের সিনেমাগুলো। উৎসবের তৃতীয় দিন সুপিন বর্মনের স্বল্পদৈর্ঘ্য চলচ্চিত্র ‘অ্যা লেটার অব পোস্ট মাস্টার’ সকাল ১১.০০ টায় রাজধানীর থামেল এর কিউএফএক্স সেন্টার এবং পাটানের কিউএফএক্স লাবিম মল এ একই সময়ে প্রদর্শিত হবে। এরই মধ্যে দুটি উৎসবের সেরা পুরস্কার জয় করেছে ‘অ্যা লেটার অব পোস্ট মাস্টার’।নেপাল আন্তর্জাতিক চলচ্চিত্র উৎসবের চতুর্থ দিন একই স্থানে বিকেল ৪টায় প্রদর্শিত হবে বিক্রমপুরের মেয়ে শায়লা রহমান তিথির সিনেমা ‘জয় বাংলা’।বিজ্ঞাপনচলচ্চিত্রটি ইতোমধ্যে একটি জাতীয় ও একটি আন্তর্জাতিক পুরস্কার লাভ করেছে। সিনেমাটির চিত্রনাট্য করেছেন সাজিন আহমেদ বাবু। এতে অভিনয় করেছেন তারিক আনাম খান, ফারজানা চুমকি নাজমুল হক বাবু, শাশ্বত স্বপন, নাজমুল হক বাবু, মো. বোরহান উদ্দিন, রাব্বী আহমেদ সম্রাটসহ অনেকে।আরাফাত মহসীনের ‘এভরিথিং ইজ নাথিং’ সিনেমাটি উৎসবের শেষ দিন দুপুর ১টা ৩০ মিনিটে প্রদর্শিত হবে। উল্লেখ্য এর আগে ওয়েস্ট বেঙ্গল শর্ট ফিল্ম ফ্যাস্টিভালে ‘এভরিথিং ইজ নাথিং’ চলচ্চিত্রটির জন্য আরাফাত মহসীন নিধি বেস্ট ন্যারেটিভ ডিরেক্টর পরুস্কারে ভূষিত হন এবং একাধিক আন্তর্জাতিক চলচ্চিত্র উৎসবে সুনাম অর্জন করেছে।",17.265029084105464,389.0
20046685,102,আইন,সিলেটে দুই বান্ধবীর লড়াই,"নাসিমা বেগম ও রোকসানা আক্তার। সিলেটের গোয়াইনঘাটের দুই বান্ধবী। এক সময় তাদের মধ্যে সখ্য ছিল। এখন তারা একে-অপরের প্রতিপক্ষ। একজন আরেকজনকে আসামি করে মামলাও করেছেন। নাসিমার দাবি; পাওনা টাকা চাওয়ার কারণে রোকসানার ভয়ে তিনি নিরাপত্তাহীনতায় আছেন। একদফা তার ওপর হামলা করা হয়েছে। অসংখ্যবার হুমকি দেয়া হয়েছে। নাসিমা বেগমের বাড়ি গোয়াইনঘাটের ধর্মগ্রামে। তার স্বামী বেলাল আহমদ ওমান প্রবাসী।বিজ্ঞাপনআর রোকসানা আক্তার একই এলাকার পাঁচ সেওতী গ্রামের আব্দুল খালিকের কন্যা। তিনি এক সন্তানের জননী। গত বছরের ১৪ই ফেব্রুয়ারি রোকসানা আক্তার সিলেটের সাইবার ট্রাইব্যুনালে বান্ধবী নাসিমা ও তার স্বামী ওমান প্রবাসী বেলাল আহমদের বিরুদ্ধে মামলা করেন।
ওই মামলায় অভিযোগ করেন; ওমানে বেলালের সঙ্গে বসবাস করতো তার ভাই কামরুল ইসলাম। সে সুবাদে রোকসানার সঙ্গে নাসিমার স্বামী বেলালের প্রেমের সম্পর্ক গড়ে উঠে। এরপর দেশে এসে বিয়ে করবে জানিয়ে রোকসানার সঙ্গে মোবাইল ফোনে কথাবার্তা ও ছবি আদান-প্রদান করেন। পরবর্তীতে বেলালের সঙ্গে রোকসানার সম্পর্কের অবনতি ঘটলে প্রবাসে থাকা বেলাল তার স্ত্রী নাসিমার সহযোগিতায় সামাজিক যোগাযোগ মাধ্যমে অশ্লীল ছবি প্রদর্শন করে মানহানি ঘটায়। এদিকে সিলেটের সাইবার ট্রাইব্যুনালে মামলা করা হলে আদালত বিষয়টি তদন্তের জন্য পুলিশ ব্যুরো ইনভেস্টিগেশন পিবিআইয়ের কাছে প্রেরণ করেন। পিবিআইয়ের সাব-ইন্সপেক্টর ঝলক মোহান্ত গত ২৮শে অক্টোবর আদালতে রোকসানার দায়ের করা মামলার তদন্ত রিপোর্ট দেন। পুলিশের তদন্তে ওমান প্রবাসী বেলাল আহমদ অভিযুক্ত হলেও খালাস পান বান্ধবী নাসিমা বেগম। এদিকে গত বছরের ৩রা আগস্ট নাসিমা বেগম বাদী হয়ে সিলেটের চিফ জুডিশিয়াল ম্যাজিস্ট্রেট আদালতে রোকসানা আক্তারকে একমাত্র আসামি করে মামলা দায়ের করেন।
ওই মামলায় নাসিমা অভিযোগ করেছেন- আসামি রোকসানা তার বান্ধবী সম্পর্কে ছিল। স্বামী বেলাল আহমদ প্রবাসে থাকায় তিনি বাড়ি করার জন্য এক বিঘা ভূমি ক্রয় করতে ৫ লাখ টাকা রোকসানার কাছে সঞ্চয় রাখেন। বিভিন্ন সময় বিকাশ, ব্যাংকিং চ্যানেল ও নগদের মাধ্যমে ওই টাকা জমা রাখা হয় বলে অভিযোগে উল্লেখ করা হয়। এ সংক্রান্ত একটি অঙ্গীকারনামাও করা হয়। গত বছরের মার্চ মাসে ওই টাকা ফেরত চাইলে আসামি রোকসানা কালক্ষেপণ করে। এক পর্যায়ে হুমকিও দেয়। স্বামীর কষ্টার্জিত টাকা হারিয়ে তিনি মানবেতর জীবন কাটাচ্ছেন বলে জানান। এদিকে- এ মামলা দায়েরের পর নাসিমা বেগম হুমকির ঘটনায় গত বছরের শেষদিকে বান্ধবী রোকসানাকে আসামি করে নির্বাহী ম্যাজিস্ট্রেট প্রথম আদালতে আরও একটি মামলা করেছেন। এ মামলায় রোকসানা সহ তার কয়েকজন স্বজনকেও আসামি করা হয়। পরে নাসিমা তার বান্ধবী রোকসানাকে আসামি করে গত ১৪ই জানুয়ারি সিলেটের জুডিশিয়াল ম্যাজিস্ট্রেট গোয়াইনঘাট আদালতে আরও একটি মামলা করেছেন।
ওই মামলায় রোকসানা ছাড়াও তার স্বজনদের আসামি করা হয়। ওই মামলায় নাসিমা অভিযোগ করেছেন- ৫ লাখ টাকা আত্মসাতের ঘটনায় তিনি রোকসানার বিরুদ্ধে আদালতে মামলা করেছেন। এ মামলা তুলে নিতে তাকে প্রায় সময় হুমকি দেয়া হচ্ছে। এ ঘটনায় তিনি আদালতে আরও একটি মামলা করেছেন। দুটি মামলা দায়ের করার পর রোকসানা ক্ষিপ্ত হয়ে গত ১২ই জানুয়ারি বাড়ি থেকে গোয়াইনঘাট যাওয়ার পথে আটলিহাই এলাকায় ভাঙা পুলের কাছে তার সিএনজি অটোরিকশা আটকিয়ে মারধর করে। এতে তিনি আহত হন বলে নাসিমা দাবি করেছেন। আদালত মামলাটি আমলে নিয়ে পিবিআইকে তদন্তের নির্দেশ দিয়েছেন। বর্তমানে মামলাটি পিবিআইয়ের তদন্তে রয়েছে বলে জানিয়েছেন মামলার বাদী নাসিমা বেগম।
তিনি জানিয়েছেন- বন্ধুত্ব থাকার সময় ওই ৫ লাখ টাকা রোকসানার কাছে সরল বিশ্বাসে সঞ্চয় রাখা হয়েছিল। কিন্তু পরবর্তীতে তার নামে জমির রেজিস্ট্রি না করে রোকসানা ওই টাকা দিয়ে নিজের নামে জমি রেজিস্ট্রি করে নেন। বিষয়টি জানার পর তিনি কষ্ট পান। টাকা ফেরত দিতে রোকসানাকে চাপ প্রয়োগ করলে টাকা আত্মসাৎ করতে সাইবার মামলায় তাকে আসামি করে হয়রানি করা হয়। নাসিমা জানান, টাকাও গেল, মামলায় আসামি হলাম। পরে অবশ্য তদন্তে আমাকে দোষী সাব্যস্ত করা হয়নি। এখন টাকা উদ্ধারের জন্য প্রমাণসহ আদালতে মামলা করে নিরাপত্তাহীনতায় পড়েছি। হুমকি প্রদর্শন ছাড়াও হামলা করা হচ্ছে। তবে টাকা আত্মসাতের বিষয়টি অস্বীকার করেছেন অভিযুক্ত রোকসানা বেগম। তিনি জানিয়েছেন, যে টাকা দেয়া হয়েছে সেই টাকা তার ভাই বিদেশ থেকে পাঠিয়েছে। এরপর ভাইবোন মিলে জমি কিনেছেন। বেলাল কিংবা নাসিমার কোনো টাকা তিনি আত্মসাৎ করেননি।
রোকসানা জানান, ওমানে থাকা বেলাল ও দেশে থাকা তার স্ত্রী মিলে ছবি দিয়ে ইজ্জতহানি ঘটেছে। ওরা মানুষের মান-সম্মান ও জীবন নিয়ে খেলছে। তাকে অযথা হয়রানি করা হচ্ছে। তবে সাইবার মামলার ন্যায়বিচার পেতে তিনি আইনি লড়াই চালিয়ে যাবেন বলে জানান।",17.16330485913602,390.0
20180278,296,বিনোদন,"

 আশ্রয় নেয়া মিয়ানমারের নাগরিকদের ফেরত পাঠাচ্ছে ভারত
","সাম্প্রতিক জান্তা-বিদ্রোহী গোষ্ঠীর সঙ্ঘাতের জেরে মিয়ানমারের যেসব নাগরিক সীমান্ত পেরিয়ে ভারতে আশ্রয় নিয়েছিলেন, তাদের নিজ দেশে ফেরত পাঠাচ্ছে ভারতের সরকার। ইতোমধ্যে ভারতের উত্তর-পূর্বাঞ্চলীয় রাজ্য মনিপুর থেকে শরণার্থীদের প্রথম ব্যাচটিকে ফেরত পাঠানো হয়েছে। গত শুক্রবার সামাজিক যোগাযোগমাধ্যম এক্সে পোস্ট করা এক বার্তায় এ তথ্য নিশ্চিত করেছেন মনিপুরের মুখ্যমন্ত্রী এন বীরেন সিং। এক্সপোস্টে তিনি বলেছেন, ‘মিয়ানমারের যেসব নাগরিক অবৈধভাবে ভারতে প্রবেশ করেছিলেন, তাদের নিজ দেশে ফেরত পাঠানোর সিদ্ধান্ত নিয়েছে সরকার। শুক্রবার এই নাগরিকদের প্রথম ব্যাচটিকে ফেরত পাঠানো হচ্ছে।’এক্সপোস্টে বীরেন সিং আরো বলেন, ‘ভারত ১৯৫১ সালের রেফিউজি কনভেনশনে স্বাক্ষরকারী দেশ নয়। কিন্তু তার পরও দীর্ঘ দিন ধরে মানবিক বিবেচনায় দীর্ঘ দিন ধরে মিয়ানমারের বিপদগ্রস্ত নাগরিকদের আশ্রয় ও সহায়তা দিয়ে আসছে ভারতের সরকার।’ এই বার্তার পাশাপাশি এক্সে একটি ভিডিও পোস্ট করেছেন মনিপুরের মুখ্যমন্ত্রী। সেই ভিডিওতে মিয়ানমারের নাগরিকদের একটি দলকে সীমান্ত পেরিয়ে চলে যেতে দেখা গেছে। এই দলটির অধিকাংশ সদস্য নারী এবং শিশু।প্রসঙ্গত, ভারতের মিজোরাম, মনিপুর, অরুণাচল এবং নাগাল্যান্ড রাজ্যের সাথে সীমান্ত রয়েছে মিয়ানমারের। মিয়ানমারের সাথে এই চার ভারতীয় রাজ্যের সীমান্তের সম্মিলিত দৈর্ঘ্য এক হাজার ৬৪৩ কিলোমিটার।
 
",17.06631571393551,391.0
20051810,259,খেলাধুলা,শ্রীলংকা ম্যাচে তর্কে জড়ানোয় তাওহিদের শাস্তি,"শ্রীলংকার বিপক্ষে সিরিজ নির্ধারণী তৃতীয় টি-টোয়েন্টিতে তর্কে জড়ানোয় বাংলাদেশ দলের তরুণ তারকা ব্যাটসম্যান তাওহিদ হৃদয়ের জরিমানা করা হয়েছে। আচরণবিধি ভাঙায় তার ম্যাচ ফির ১৫ শতাংশ জরিমানা করেছে আইসিসি। এছাড়া একটি ডিমেরিট পয়েন্টও যোগ হয়েছে।
শনিবার সিলেট আন্তর্জাতিক স্টেডিয়ামে সিরিজের শেষ ম্যাচে তাওহিদ হৃদয় আউট হয়ে ফিরে আসার সময় মুখ ঘুরিয়ে শ্রীলংকান ফিল্ডারদের দিকে তেড়ে যান। জটলায় থাকা ফিল্ডারদের মধ্যে কারও সঙ্গে তর্কেও জড়ান।
শ্রীলংকান ফিল্ডারদের মধ্যে কে তাকে কী বলায় খেপেছেন, তা অবশ্য বোঝা যায়নি। আম্পায়ার তানভীর আহমেদ ও ক্রিজে থাকা সৌম্য সরকারের হস্তক্ষেপে উত্তপ্ত পরিস্থিতি শান্ত হয়।
আজ শাস্তির খবর জানিয়ে আইসিসির বিজ্ঞপ্তিতে বলা হয়, আউট হওয়ার পর শ্রীলংকান খেলোয়াড়দের সঙ্গে হৃদয়ের আচরণ ছিল ‘আক্রমণাত্মক ও অসঙ্গত’; যা খেলোয়াড় ও সাপোর্ট স্টাফদের জন্য প্রণীত আইসিসি আচরণবিধির ধারা ২.২০ ভঙ্গ করে। এ ধরনের আচরণ ‘খেলার চেতনাবিরোধী’ উল্লেখ করে লেভেল ওয়ান মাত্রার অপরাধ সাব্যস্ত করা হয়েছে।
আইসিসি জানিয়েছে, তাওহিদ হৃদয়ের বিরুদ্ধে মাঠের আম্পায়ার শরফুদ্দৌলা সৈকত ও তানভীর আহমেদ, তৃতীয় আম্পায়ার গাজী সোহেল ও চতুর্থ আম্পায়ার মাসুদুর রহমান অভিযোগ গঠন করলে ম্যাচ রেফারি অ্যান্ডি পাইক্রফট শাস্তির রায় দেন।
শাস্তি হিসেবে পাওয়া তাওহিদ হৃদয়ের ১ ডিমেরিট পয়েন্ট ২৪ মাস কার্যকর থাকবে। এ সময়ের মধ্যে চার বা এর বেশি ডিমেরিট পয়েন্ট পেলে সাসপেনশন পয়েন্টে রূপান্তরিত হয়।",17.00935936959521,392.0
20181206,405,বিজ্ঞান,"

বাইডেনের নাম হলো ‘জেনোসাইড জো’
","যুক্তরাষ্ট্রের জর্জিয়ার দক্ষিণাঞ্চলীয় রাজ্য আটলান্টায় এক প্রচারে বক্তৃতা দেয়ার সময় এক ফিলিস্তিনপন্থী কর্মী জো-বাইডেনকে ‘জেনোসাইড জো’ বলে আখ্যা দিয়েছেন।
রোববার কাতারভিত্তিক সংবাদমাধ্যম আল-জাজিরার এক প্রতিবেদনে এ তথ্য জানানো হয়েছে।
প্রতিবেদনে বলা হয়, ওই ঘটনার অনলাইনে পোস্ট করা এক ভিডিওতে ওই কর্মীকে চিৎকার করে বলতে শোনা যায়, ‘হাজার হাজার ফিলিস্তিনি মারা গেছে। শিশুরা মারা যাচ্ছে।’
তিনি আরো বলেন, এসব আপনার কারণে হচ্ছে, ‘আপনি একজন স্বৈরশাসক, আপনি জেনোসাইড (গণহত্যা) জো’।
স্থানীয় গণমাধ্যম জানিয়েছে, এ প্রতিবাদ করার পরে ওই বিক্ষোভকারীকে নিরাপত্তা বাহিনীর কর্মীরা টেনে নিয়ে যায়।
এ বক্তব্যের পর ওই প্রচারে বাইডেন বলেন, তিনি প্রতিবাদকারীর ‘আবেগ’কে ‘বিরক্ত’ মনে করেননি। মার্কিন নেতা যোগ করেছেন যে- ‘অনেক ফিলিস্তিনি আছে যারা অন্যায়ভাবে হামলার শিকার হচ্ছে’।
উল্লেখ্য, গত ৭ অক্টোবর ফিলিস্তিনি সংগঠন হামাস ইসরাইলে আকস্মিক বড়ো ধরনের হামলা চালায়। এর পরই ইসরাইল গাজায় পাল্টা হামলা চালাতে শুরু করে- যা অব্যাহত রয়েছে।
গাজার স্বাস্থ্য মন্ত্রণালয় বলছে, ইসরাইলের হামলায় এ পর্যন্ত প্রায় ৩১ হাজার ফিলিস্তিনি নিহত হয়েছে। এদের অধিকাংশ নারী ও শিশু।সূত্র : আল-জাজিরা
",16.926186111676678,393.0
20051802,251,খেলাধুলা,খেলার মাঠ থেকে রাজনীতির মাঠে ইউসুফ পাঠান,"ক্রিকেট থেকে অবসরে রাজনীতিতে নতুন ক্যারিয়ার গড়তে যাচ্ছেন ভারতের সাবেক তারকা অলরাউন্ডার ইউসুফ পাঠান।
পশ্চিমবঙ্গের মুখ্যমন্ত্রী মমতা ব্যানার্জীর তৃণমূল কংগ্রেস থেকে ভারতীয় জাতীয় নির্বাচনে প্রার্থী হতে যাচ্ছেন ইউসুফ।
আগামী মে মাসে অনুষ্ঠিত হবে ভারতীয় জাতীয় সংসদের নিম্নকক্ষ লোকসভা নির্বাচন। এ নির্বাচনে পশ্চিমবঙ্গের বহরামপুর আসন থেকে নির্বাচন করতে যাচ্ছেন ইউসুফ। ইতোমধ্যে প্রার্থীদের তালিকা প্রকাশ করেছে তৃণমূল কংগ্রেস। সেই তালিকায় নাম রয়েছে ইউসুফ পাঠানের।
কলকাতার বিখ্যাত ব্রিগেড প্যারেড মাঠে এক অনুষ্ঠানের মাধ্যমে প্রার্থী তালিকা প্রকাশ করে তৃণমূল।
ইউসুফ পাঠান ভারতের হয়ে ৫৭টি ওয়ানডে আর ২২টি টি-টোয়েন্টি ম্যাচ খেলেন। ব্যাট হাতে তিনি সংগ্রহ করেন দুই ফিফটিতে ১ হাজার ৪৬ রান। আর বল হাতে শিকার করেন ৪৬ উইকেট।
আইপিএলে কলকাতা নাইট রাইডার্সের হয়ে ২০১২ ও ২০১৪ সালে শিরোপাও জিতেন। ২০১৪ সালের আইপিএলে মাত্র ১৫ বলে রেকর্ড দ্বিতীয় দ্রুততম ফিফটি হাঁকান।",16.909540917214255,394.0
20173754,273,বিজ্ঞান,"

ইসলামে কেন রোজার প্রবর্তন
","ইসলামের মৌলিক ইবাদতগুলো তথা- নামাজ, রোজা, হজ, জাকাত, জিহাদ ইত্যাদি মহানবী সা:-এর মাদানি জীবনে ফরজ হয়। নামাজ হিজরতের ১১ মাস আগে রজবের ২৭ তারিখে মিরাজের রাতে ফরজ হয়, তবে পড়ার নির্দেশ হয় প্রথম হিজরিতে। জিহাদ ফরজ হয় প্রথম হিজরিতে, রোজা ও জাকাত ফরজ হয় দ্বিতীয় হিজরিতে, হজ ফরজ হয় অষ্টম, মতান্তরে নবম হিজরিতে। এসব বিধান মদিনায় ফরজ হওয়ার রহস্য হলো- ইসলামী রাষ্ট্র প্রতিষ্ঠিত হওয়া ছাড়া মানুষ তা পালন করবে না। ইসলামী সরকার মুসলিম প্রজাদের এসব বিধান পালন করতে বাধ্য করবে। তাই দেখা যায়, মদিনায় প্রতিষ্ঠিত ইসলামী রাষ্ট্রে বেনামাজি, রোজা বর্জনকারী, জাকাত অস্বীকারকারী ও ফরজ হজ বর্জনকারী কেউ ছিল না।
একমাস রোজা রাখার নির্দেশের পর সান্তনা : আল্লাহ তায়ালা রোজার বিধান ফরজ করার ক্ষেত্রে প্রথমত সান্ত¡নামূলক বাণী পেশ করেছেন। যেমন- তিনি ইরশাদ করেছেন- ‘হে ঈমানদারগণ! তোমাদের ওপর রোজা ফরজ করা হয়েছে, যেমনিভাবে (রোজা) তোমাদের পূর্ববর্তীদের ওপর ফরজ করা হয়েছিল, যাতে তোমরা মুত্তাকি হতে পারো।’ (সূরা বাকারা, আয়াত-১৮৩)
রোজা ফরজ করার সাথে সাথে এই সান্তনা দেয়া হয়েছে যে, রোজা একটু কষ্টকর হলেও এই বিধান নতুন নয়; বরং আগেও সব উম্মতের ওপর তা ফরজ ছিল। তারা যেহেতু রোজা পালন করতে পেরেছে, তোমরাও পারবে। রোজাকে ভয় করবে না, কষ্টকর মনে করবে না। প্রতিশ্রুতি অনুযায়ী, উম্মতে মুহাম্মদির রোজা সহজ করে দেয়া হয়েছে, যদিও আগের উম্মতের রোজা আরো কষ্টসাধ্য ছিল।
মুসাফির ও রুগ্ন ব্যক্তির জন্য অবকাশ : আল্লাহ তায়ালা তাঁর বান্দাদের ওপর যা কিছু ফরজ করেছেন, তাতে বান্দাদের দুর্বলতার প্রতিও তিনি লক্ষ রেখেছেন। ফলে মুসাফির ও রুগ্ন ব্যক্তিদের প্রতি এ অনুগ্রহ করেছেন যে তারা সফর কিংবা অসুস্থ অবস্থায় রোজা না রেখে অন্য সময় তথা সফর থেকে ফিরে এলে এবং অসুস্থতা কেটে গেলে রোজা রাখতে পারবে। আল্লাহ তায়ালা ইরশাদ করেন- ‘আর কেউ পীড়িত থাকলে কিংবা সফরে থাকলে অন্য সময় এই সংখ্যা পূরণ করতে হবে।’ (সূরা বাকারা, আয়াত-১৮৪)
এতে সেই ব্যক্তি আল্লাহর দেয়া অনুকম্পাও ভোগ করল এবং আল্লাহর ফরজও পালন করল এবং রোজার মহামূল্য পুণ্য থেকেও বঞ্চিত হলো না।প্রথম দিকে রোজা রাখা ঐচ্ছিক ছিল : ইসলামের প্রথম দিকে যেহেতু রোজার অভ্যাস ছিল না, তাই অনবরত এক মাস রোজা রাখা তাদের জন্য অত্যন্ত কঠিন হয়ে দাঁড়িয়েছিল। তাই রোজা রাখতে সক্ষম ব্যক্তিদের এ সুযোগ দেয়া হয় যে, অসুস্থ বা সফরের কোনো ওজর না থাকলেও শুধু অনভ্যাসের কারণেই যদি তোমাদের জন্য রোজা রাখতে কঠিন হয়ে দাঁড়ায়, তাহলে তোমাদের এখতিয়ার আছে। ইচ্ছা করলে রোজা রাখতে পারো, আবার ইচ্ছা করলে একটি রোজার পরিবর্তে একজন দরিদ্রকে দুই বেলা পেটভরে খাওয়াবে। কেননা, সে যখন এক দিনের খাবার অন্যকে দিলো, তখন যেন এক  দিনের পানাহার থেকে নিজেকে নিবৃত্ত করল। ফলে একপর্যায়ে রোজার সাথে সামঞ্জস্য রক্ষা হলো। আল্লাহর বাণী- ‘আর রোজা যাদের অতিশয় কষ্ট দেয়, তাদের কর্তব্য এর পরিবর্তে ফিদিয়া- একজন অভাবগ্রস্তকে খাদ্যদান করা।’ (সূরা বাকারা, আয়াত-১৮৪)
কেন এই রোজা রাখার বিধান : ‘রোজার মুখ্য উদ্দেশ্য হলো তাকওয়া অর্জন।’ (সূরা বাকারা, আয়াত-১৮৩) তাকওয়া হলো এমন এক সদাসতর্ক মানসিক অবস্থা, যা কাঁটাময় পথে পথিককে বাঁচাতে সাহায্য করে। তাকওয়া থাকলে মানুষ সব নিষিদ্ধ ও মন্দ কাজ থেকে বেঁচে থাকবে এবং সব আদিষ্ট কাজ পালন করবে। রোজা বিভিন্নভাবে তাকওয়া সৃষ্টি করে। প্রথমত, রোজা হলো লৌকিকতামুক্ত ইবাদত। দ্বিতীয়ত, রোজা দ্বারা প্রবৃত্তি নিয়ন্ত্রণ ও সংযমের প্রশিক্ষণ হয়। তৃতীয়ত, রমজান মাসের ২৪ ঘণ্টা চলে ইবাদতের অনুশীলন। চতুর্থত, রোজার মাধ্যমে প্রবৃত্তি ও কামনা-বাসনা দুর্বল হয়। পঞ্চমত, রোজা একটি সংবেদনশীল সমাজ গঠনে সাহায্য করে; কারণ সারা দিন উপবাস থেকে রোজাদার গরিব-দুঃখীর কষ্ট বুঝতে সক্ষম হয়। তাকওয়ার বৈশিষ্ট্য ছয়টি- ১. সত্যের সন্ধান; ২. সত্য গ্রহণ; ৩. সত্যের ওপর সুদৃঢ় ও সুপ্রতিষ্ঠিত থাকা; ৪. আল্লাহভীতির মহান স্বভাব সৃষ্টি করা; ৫. দায়িত্বসচেতনতা; ৬. আল্লাহর কাছে জবাবদিহির ভয় নিয়ে সব কাজ সম্পাদন করা।
রমজান মুসলমানদের জীবনে পরিবর্তন আনার মোক্ষম সুযোগ। রোজা নিছকই উপবাস থাকা, পানাহার ও কামাচার বর্জনের নাম নয়; এর বিশেষ তাৎপর্য ও দর্শন রয়েছে। রয়েছে এর দৈহিক, আত্মিক, নৈতিক, অর্থনৈতিক ও সামাজিক উপকারিতা। হাকিমুল উম্মত আল্লামা আশরাফ আলী থানভি রহ. বলেন, ‘মানুষের কুপ্রবৃত্তি ও আবেগের ওপর বিবেকের সর্বদা প্রভাব বিস্তার করা উচিত। কিন্তু মানবীয় দুর্বলতার কারণে অনেক সময় বিবেকের ওপর মানুষের আবেগ প্রাধান্য লাভ করে। তাই আত্মশুদ্ধি ও আত্মজাগৃতির জন্য ইসলাম রোজাকে মৌলিক ইবাদতগুলোর অন্তর্ভুক্ত করেছে। রোজা রাখার দ্বারা মানুষের কুপ্রবৃত্তি ও আবেগের ওপর বিবেক পরিপূর্ণভাবে বিজয়ী হয়। এতে তাকওয়ার গুণাবলি অর্জিত হয়। রোজা রাখার মাধ্যমে মানুষের নিজের অক্ষমতা ও অপারগতা এবং আল্লাহ তায়ালার বড়ত্ব ও কুদরতের ওপর দৃষ্টি নিবদ্ধ হয়। রোজার মাধ্যমে অন্তর্দৃষ্টি খুলে যায়, দূরদর্শনের ধারণা প্রবল হয়। আসবাব ও উপকরণের হাকিকত খুলে যায়। পাশবিকতা ও পশুত্ব অবদমিত হয়। ফেরেশতাদের নৈকট্য লাভ হয়। আল্লাহর কৃতজ্ঞতা আদায়ের সুযোগ হয়। অন্তরে মানবিকতা ও সহমর্মিতার বন্যা বয়ে যায়। রোজা দেহ-আত্মার সুস্থতার কারণ। রোজা মানুষের জন্য এক রুহানি খাদ্য, যা পরকালে মানুষের জন্য খাদ্যের কাজ দেবে। সর্বোপরি রোজা আল্লাহর ভালোবাসার অন্যতম নিদর্শন।’ (আহকামে ইসলাম আকল কি নজর মে, পৃষ্ঠা : ১৪৩-১৪৫)
প্রকৃতপক্ষে দু’টি বিপরীত বস্তু দেহ ও মনের সমন্বয়ে মানুষের সৃষ্টি। দেহ মাটির তৈরি। আর রূহ বা আত্মা আল্লাহর হুকুম বা নূরের তৈরি। মাটি নিম্নগামী আর রূহ ঊর্ধ্বগামী। মাটির বৈশিষ্ট্য যখন মানুষের মধ্যে প্রবল হয়, তখন সে মনুষ্যত্বটুকুও হারিয়ে ফেলে; বরং চতুষ্পদ জন্তুর চেয়েও নিকৃষ্ট হয়ে যায়। অন্যদিকে রূহানি শক্তি যখন তার মধ্যে প্রবল হয়, তখন সে মারেফতে এলাহি অর্জনে সক্ষম হয়। এমনকি উৎকর্ষের বিচারে ফেরেশতাকুলকেও ছাড়িয়ে যায়। মানুষ পশু নয়, নয় ফেরেশতা। পশুসুলভ গুণ ও ফেরেশতাসুলভ স্বভাবের সমন্বয়ে মানুষের সৃষ্টি। এ দুয়ের দ্বন্দ্বও চিরন্তন। মুসলিম দার্শনিক শাহ ওয়ালি উল্লাহ রহ.-এর মতে, ‘যখন প্রবল পশুসুলভ গুণ ফেরেশতাসুলভ গুণ প্রকাশের পথে বাধা দেয়, তখন তাকে গুরুত্ব দিয়ে অবদমিত করা জরুরি। আর পশুসুলভ গুণের প্রাবল্য, উন্নতি ও ক্রমবৃদ্ধি ঘটে পানাহার ও জৈবিক চাহিদা পূরণের মাধ্যমে। তাই পশুত্ব অবদমনে এই উপকরণগুলো সঙ্কোচনের বিকল্প নেই।’ (হুজ্জাতুল্লাহিল বালিগা, খণ্ড-২, পৃষ্ঠা-৪৮)
সাধারণ অবকাশ বাতিল করে সবলদের ওপর রোজার অপরিহার্যতামানুষ যখন রোজা রাখতে অভ্যস্ত হয়ে গেল, তখন আর সাধারণ অবকাশ বাকি থাকেনি। আল্লাহ তায়ালা ঘোষণা করেন- ‘তোমাদের মধ্যে যারা এ মাস পাবে তারা এই মাসে যেন রোজা রাখে।’ (সূরা বাকারা, আয়াত-১৮৫)
এ নির্দেশ দ্বারা প্রথম পর্যায়ে উল্লিখিত অবকাশমূলক নির্দেশ সুস্থ-সবল ব্যক্তিদের ক্ষেত্রে রহিত হয়ে যায়। তবে যেসব ব্যক্তি অতিরিক্ত বার্ধক্যজনিত কারণে রোজা রাখতে অক্ষম কিংবা দীর্ঘকাল রোগ ভোগের দরুন দুর্বল হয়ে পড়েছে অথবা দুরারোগ্য রোগে আক্রান্ত এবং স্বাস্থ্য পুনরুদ্ধারের ব্যাপারে একেবারেই নিরাশ হয়ে পড়েছে, সেই সব ব্যক্তির ক্ষেত্রে অবকাশমূলক নির্দেশটি এখনো প্রযোজ্য। (জাসসাস, মাজহারি) সহিহ বুখারি ও মুসলিমে রয়েছে, যখন ‘ওয়াআলাল্লাযিনা ইউতিকুনাহু’ (যারা রোজা রাখতে সক্ষম) শীর্ষক আয়াতটি নাজিল হয়, তখন এই মর্মে এখতিয়ার দেয়া হয়েছিল যে, যার ইচ্ছা সে রোজা রাখতে পারে, আর যে রোজা রাখতে না চায়, সে ফিদিয়া দিয়ে দেবে। তারপর যখন ‘ফামান শাহিদা মিনকুমুুশ শাহরা ফাল ইয়াসুমহু’ (যে ব্যক্তি রমজান মাস পায়, সে যেন রোজা রাখে) নাজিল হলো, তখন রোজা অথবা ফিদিয়া দেয়ার এখতিয়ার রহিত হয়ে যায় এবং সুস্থ-সামর্থ্যবান লোকদের ওপর রোজা অপরিহার্য সাব্যস্ত হয়ে যায়। (মাআরিফুল কুরআন)
রমজানের রোজা ফরজ হওয়ার আগে রোজা কেমন ছিল : পবিত্র মাহে রমজানের রোজা ইসলামের মৌলিক বিধানাবলির অন্যতম। তাই রোজা পালনে পদ্ধতিগত ভিন্নতা থাকলেও মৌলিক রোজার বিধান পূর্ববর্তী সব যুগের সব নবীর শরিয়তেই বিদ্যমান ছিল। আল্লাহ তায়ালা হজরত আদম আ:-কে সৃষ্টি করার পর তাঁকে একটি বিশেষ ফল আহার করতে বারণ করেছেন, এটিই মানব ইতিহাসের প্রথম সিয়াম সাধনা। আল্লাহ তায়ালা বলেন, ‘তুমি ও তোমার সঙ্গী জান্নাতে বাস করতে থাকো এবং যেখান থেকে যা চাও, তা তোমরা খাও, কিন্তু এই গাছটির কাছেও যেয়ো না।’ (সূরা আরাফ, আয়াত-১৯) কিন্তু শয়তানের কুমন্ত্রণায় পড়ে তাঁরা সেই নিষিদ্ধ ফল আহার করে ফেলেন। ফলে আল্লাহ তায়ালা তাঁদের দুনিয়ায় পাঠিয়ে দেন। সেই রোজা ভাঙার কাফ্ফারাস্বরূপ আদম আ: ৪০ বছর রোজা রেখেছিলেন। আর ওই নিষিদ্ধ ফলের প্রভাব আদম আ:-এর পেটে ৩০ দিন বিদ্যমান ছিল বলে আদম আ:-এর শ্রেষ্ঠ সন্তান মুহাম্মদ সা:-এর উম্মতকে মহান আল্লাহ এক মাস রোজা রাখার নির্দেশ দিয়েছেন।
হজরত মুসা আ:-ও ৩০ দিন রোজা রেখেছিলেন। তুর পাহাড়ে যাওয়ার পর আল্লাহ তায়ালা তাকে আরো অতিরিক্ত ১০টি রোজা রাখার আদেশ দেন। ফলে তার রোজা হয়েছিল ৪০ দিন। হজরত ঈসা আ: ও মুসা আ:-এর মতো ৪০ দিন রোজা রাখতেন। হজরত ঈসা আ:-এর জন্মের পর আল্লাহ তায়ালা হজরত মরিয়ম আ:-কে রোজা রাখার নির্দেশ দিয়েছিলেন। তবে সেটি ছিল মৌখিক রোজা। হজরত ইদরিস আ: গোটা জীবন রোজা রেখেছিলেন। হজরত দাউদ আ: একদিন পরপর অর্থাৎ বছরে ছয় মাস রোজা রাখতেন। হজরত নূহ আ:-এর যুগে প্রতি মাসে তিনটি রোজা পালনের বিধান ছিল। তাফসিরবিদ হজরত কাতাদা রহ. বলেন, ‘মাসে তিন দিন রোজা রাখার বিধান হজরত নুহ আ:-এর যুগ থেকে শুরু করে রাসূলুল্লাহ সা:-এর যুগ পর্যন্ত বলবৎ ছিল।’ এক বর্ণনা অনুযায়ী, ‘হজরত নূহ আ: ঈদুল ফিতর ও ঈদুল আজহার দিন বাদ দিয়ে সারা বছর রোজা রাখতেন।’ (ইবনে মাজাহ) এ ছাড়া বর্তমানে প্রচলিত ধর্মগুলোতেও বিভিন্ন সংযম, উপবাসপ্রথা দেখা যায়।রমজান কুরআন নাজিলের বার্ষিকী : ইরশাদ হয়েছে- ‘রমজান হলো সেই মাস, যাতে কুরআন নাজিল হয়েছে।’ (সূরা বাকারা, আয়াত-১৮৫) রমজান হলো কুরআন নাজিল হওয়ার বার্ষিকী। কুরআন নাজিল হওয়ার অত্যন্ত গুরুত্বপূর্ণ ঘটনা এ মাসে ঘটেছে বলেই দীর্ঘ এক মাস ধরে এর বার্ষিকী পালন করা হয়। এই বার্ষিকী পালনের জন্য যেসব অনুষ্ঠান রাখা হয়েছে, তার সামষ্টিক ফল হলো তাকওয়া। মুসনাদে আহমাদ গ্রন্থে হজরত ওয়াসেলা ইবনে আসকা থেকে বর্ণিত আছে যে- মহানবী সা: বলেছেন, ‘হজরত ইবরাহিম আ:-এর সহিফা পয়লা রমজান, তাওরাত ছয় রমজান, জাবুর ১২ রমজান, ইঞ্জিল ১৩ মতান্তরে ১৮ রমজান এবং কুরআন মাজিদ ২৪ রমজান নাজিল হয়। (ইবনে কাসির)অনুশোচনাকারীর জন্য স্থায়ী অবকাশ : রোজার মাহাত্ম্য ও মর্যাদা জ্ঞাত ব্যক্তি যখন পীড়া ও সফরের কারণে রোজা পালন করতে পারে না, তখন তার অন্তরে এ অনুশোচনা সৃষ্টি হয় যে আমি আল্লাহর হুকুম পালন করতে পারিনি এবং রোজার অমূল্য বরকত ও রহমত থেকে বঞ্চিত হয়েছি। আল্লাহ তায়ালা বান্দার এ অনুশোচনা ও দুঃখ দূরীভূত করার জন্য এই সহজ পন্থার সুযোগ সৃষ্টি করে দিয়েছেন যে তোমরা অন্য সময় এ সংখ্যা পূরণ করতে পারবে এবং আল্লাহর হুকুম পালনের সৌভাগ্য অর্জন করতে সক্ষম হবে। লেখক : প্রধান ফকিহ, আল-জামিয়াতুল ফালাহিয়া কামিল মাদরাসা, ফেনী
 
",16.88115944531527,395.0
20180910,368,খেলাধুলা,"

টেকনাফের উনচিপ্রাং সীমান্তে ফের গুলি মর্টার শেলের শব্দ
","প্রতিবেশী মিয়ানমারের বিভিন্ন রাজ্যে সশস্ত্র বিদ্রোহীদের সাথে জান্তাবাহিনীর তীব্র লড়াই চলছে। এতে ব্যাপক ক্ষয়ক্ষতি হয়েছে দেশটির সেনাবাহিনীর। এরই মধ্যে অনেক এলাকার নিয়ন্ত্রণ হারিয়েছে তারা। হারানো এলাকা আবার নিয়ন্ত্রণ নেয়ার চেষ্টা করছে সরকারি সেনারা। ড্রোন ব্যবহার করে রাসায়নিক বোমা ফেলে আরাকান আর্মিদের প্রতিহত করার চেষ্টা করছে জান্তাবাহিনী। জান্তার ঘাঁটিগুলো থেকে আশপাশের এলাকায় গোলা ফেলা হচ্ছে। সামরিক বিমানের মাধ্যমে জান্তাবাহিনী রাসায়নিক অস্ত্র ব্যবহার করছে বলেও খবর পাওয়া গেছে। সঙ্ঘাত বেড়েছে কাজিং রাজ্যেও। প্রতিরোধ যোদ্ধাদের সাথে লড়াইয়ে সেখানকার দু’টি সেনাঘাঁটি ও ১০টির বেশি চৌকি নিয়ন্ত্রণ হারানোর পর কাজিং আর্মির সদর দফতর লক্ষ্য করে বোমাবর্ষণ করেছে জান্তাবাহিনী। এদিকে টেকনাফ সীমান্তের ওপারে রাখাইন রাজ্যে আরাকান আর্মি ও সশস্ত্রবাহিনীর সংঘর্ষে ব্যবহৃত মর্টার শেল ও গুলির শব্দ আবারো শুনেছেন এপারের বসবাসকারীরা। গত শুক্রবার মধ্যরাত থেকে রাখাইনে রাতভর গোলাগুলি চলেছে। ফলে এপারে হোয়াইক্যং ইউনিয়নের লম্বাবিল ও উনচিপ্রাংয়ে বসবাসরত মানুষের মধ্যে আতঙ্ক দেখা দেয়।
জানা যায়, নিজেদের অস্তিত্ব রক্ষায় মিয়ানমার সরকারি বাহিনীর সাথে আরাকান আর্মির যোদ্ধাদের সংঘর্ষ চলছে। স্থানীয়রা জানান, টানা কয়েকদিন ধরে থেমে থেমে গোলাগুলির শব্দ শোনা যাচ্ছে। এতে টেকনাফের হোয়াইক্যং উত্তরপাড়া, লম্বাবিল, উনচিপ্রাং, কাজ্ঞরপাড়া, হ্নীলা, মৌলভিপাড়া, ওয়াব্রাং, ফুলের ডেইল, চৌধুরীপাড়া, জালিয়াপাড়া এলাকায় থেমে থেমে গুলির শব্দ পাওয়া যায়। হোয়াইক্যং ও হ্নীলা সীমান্তের ওপারের মিয়ানমারের কুমিরখালী, নাইচদং, কোয়াংচিগং, শিলখালী, নাফপুরা গ্রামগুলোতে যুদ্ধ চলছে। উনচিপ্রাং এলাকার বাসিন্দা মোহাম্মদ আলম বলেন, শুক্রবার রাত ১২টার পর থেকে উনচিপ্রাং সীমান্তে ব্যাপক গোলাগুলি ও মর্টার শেলের শব্দ হয়। মিয়ানমারের অভ্যন্তরে হলেও মনে হচ্ছে এগুলো আমাদের বাড়ির কাছাকাছিতে পড়ছে। নারী-শিশুরা খুবই আতঙ্কের মধ্যে রাতযাপন করেন। লম্বাবিল এলাকার বাসিন্দা ইসলাম জানান, রাত থেকে থেমে থেমে গোলাগুলি ও শেল বিস্ফোরণের শব্দ শোনা গেছে। গতকাল শনিবার ভোর থেকে সকাল ৭টা পর্যন্ত টানা মর্টার শেল বিস্ফোরণ হয়। এতে আমাদের সীমান্তে বাসিন্দাদের ঘুম ভাঙে। আমরা অনেক আতঙ্কে আছি। এদিকে সীমান্ত এলাকায় অযথা না যাওয়ার নির্দেশ দিচ্ছেন আইন শৃঙ্খলারক্ষা বাহিনীর সদস্যরা। হোয়াইক্য্যং ইউনিয়ন পরিষদের চেয়ারম্যান ও কক্সবাজার জেলা জামায়াতের আমির নুর আহমদ আনোয়ারি বলেন, টানা কয়েকদিন ধরে ভারী অস্ত্রের শব্দ শোনা যাচ্ছে। সীমান্তের কাছাকাছি বাসিন্দাদের সতর্কতা অবলম্বন করতে বলা হয়েছে। এদিকে টেকনাফ উপজেলার হোয়াইক্যং থেকে শাহপরীর দ্বীপ পর্যন্ত ৫৪ কিলোমিটার নাফ নদে বিজিবি ও কোস্টগার্ডের সদস্যরা টহল বৃদ্ধি করেছে।
",16.767455714240768,396.0
20047185,144,খেলাধুলা,মেজাজ হারানো হৃদয়কে শাস্তি দিলো আইসিসি,"শ্রীলঙ্কার বিপক্ষে টি-টোয়েন্টি সিরিজের তৃতীয় ম্যাচে মেজাজ হারিয়ে শ্রীলঙ্কান ক্রিকেটারদের দিকে তেড়ে যান বাংলাদেশি ব্যাটার তাওহীদ হৃদয়। এই ঘটনায় হৃদয়কে ম্যাচ ফির ১৫ শতাংশ জরিমানা করেছে আইসিসি। এছাড়া তার নামের পাশে যোগ হয়েছে একটি ডিমেরিট পয়েন্টও। হৃদয়ের বিরুদ্ধে আইসিসি তাদের কোড অব কনড্যাক্টের লেভেল ওয়ান ভাঙার অভিযোগ এনেছে।ঘটনা শনিবার সিরিজের তৃতীয় ম্যাচে বাংলাদেশ ইনিংসের চতুর্থ ওভারে। আউট হয়ে উঠে যাওয়ার সময় লঙ্কান খেলোয়াড়দের কোনো একটা কথায় মেজাজ হারান হৃদয়। এ সময় শ্রীলঙ্কার ফিল্ডারদের জটলার দিকে তেড়ে যান তিনি। সেখানেই ফিল্ডারদের সঙ্গে বাদানুবাদে জড়ান হৃদয়। পরিস্থিতি শান্ত করার চেষ্টা করেন আম্পায়ার তানভীর আহমেদ, ক্রিজে থাকা ব্যাটসম্যান সৌম্য সরকার, ড্রিংকস নিয়ে মাঠে ঢোকা তাইজুল ইসলাম। এ ঘটনায় হৃদয় আইসিসি কোড অন কনড্যাক্টের ২.২০ ধারা ভেঙেছেন হৃদয়।
এদিন মাঠের আম্পায়ার শরফুদ্দৌলা সৈকত ও তানভীর আহমেদ, তৃতীয় আম্পায়ার গাজী সোহেল ও চতুর্থ আম্পায়ার মাসুদুর রহমান মুকুল হৃদয়ের বিরুদ্ধে অভিযোগ করেন ম্যাচ রেফারির কাছে। ম্যাচ শেষে ম্যাচ রেফারি অ্যান্ডি ক্রাফটের সামনে নিজের দোষ স্বীকার করেন হৃদয়।বিজ্ঞাপনএ কারণে বাড়তি শুনানির প্রয়োজন হয়নি।",16.59563088996628,397.0
20181322,422,খেলাধুলা,"

অস্ট্রেলিয়াকে সরিয়ে টেস্ট র‌্যাংকিংয়ের শীর্ষে ভারত
","অস্ট্রেলিয়াকে হটিয়ে আবারো আইসিসি টেস্ট র‌্যাংকিংয়ের শীর্ষে উঠলো ভারত। ফলে ক্রিকেটের তিন ফরম্যাটেই এখন শীর্ষে রয়েছে টিম ইন্ডিয়া।
শনিবার শেষ হওয়া ইংল্যান্ডের বিপক্ষে পাঁচ ম্যাচের টেস্ট সিরিজ ৪-১ ব্যবধানে জিতে শীর্ষস্থান ফিরে পায় রোহিত শর্মার দল। ইংল্যান্ডের বিপক্ষে টেস্ট সিরিজ শুরুর আগে র‌্যাংকিংয়ে দ্বিতীয় স্থানে ছিলো ভারত। হার দিয়ে সিরিজ শুরু করলেও শেষ চার ম্যাচে দুর্দান্ত জয়ের স্বাদ পায় টিম ইন্ডিয়া।এ বছরে জানুয়ারির প্রথম সপ্তাহে দক্ষিণ আফ্রিকার মাটিতে দুই ম্যাচের টেস্ট সিরিজ ১-১ সমতায় শেষ করেছিলো ভারত। একই সময় তিন ম্যাচের টেস্ট সিরিজে পাকিস্তানকে হোয়াইটওয়াশ করে ভারতকে সরিয়ে র‌্যাংকিংয়ে শীর্ষে উঠে অস্ট্রেলিয়া। এবার অসিদের সরিয়ে আবারো শীর্ষে উঠলো ভারত।
ক্রাইস্টচার্চে অস্ট্রেলিয়া-নিউজিল্যান্ডের মধ্যকার চলমান টেস্ট সিরিজের দ্বিতীয় ও শেষ ম্যাচের ফল কোনো প্রভাব ফেলবে না র‌্যাংকিংয়ে। ১২২ রেটিং নিয়ে শীর্ষেই থাকবে ভারত। ১১৭ রেটিং নিয়ে বর্তমানে দ্বিতীয় স্থানে আছে অস্ট্রেলিয়া। ১১১ রেটিং নিয়ে তৃতীয় স্থানে আছে ভারতের কাছে নাস্তানাবুদ হওয়া ইংল্যান্ড। ১২১ রেটিং নিয়ে ওয়ানডে এবং ২৬৬ রেটিং নিয়ে টি-টোয়েন্টিতে শীর্ষে আছে ভারত। ওয়ানডেতে ১১৮ রেটিং নিয়ে অস্ট্রেলিয়া এবং টি-টোয়েন্টিতে ২৫৬ রেটিং নিয়ে ইংল্যান্ড রয়েছে দ্বিতীয় স্থানে।
সূত্র : বাসস
",16.52547158725664,398.0
20051721,224,লাইফস্টাইল,কয়েকটি দেশে রোজার তারিখ ঘোষণা,"প্রথম রোজার তারিখ ঘোষণা করেছে অস্ট্রেলিয়া, ইন্দোনেশিয়া, মালয়েশিয়া ও ব্রুনেই। দেশগুলো জানিয়েছে, মঙ্গলবার পবিত্র রমজান মাসের প্রথম তারিখ।
রোববার সংযুক্ত আরব আমিরাতভিত্তিক সংবাদমাধ্যম গালফ নিউজ এক প্রতিবেদনে এ তথ্য জানিয়েছে।
এতে জানানো হয়, অস্ট্রেলিয়ার ফেডারেল কাউন্সিল অব ইমাম, অস্ট্রেলিয়ান ফতোয়া কাউন্সিল, কাউন্সিল অব ফতোয়া এবং শরিয়া আরবিট্রেশনের সহযোগিতায় দেশটির গ্র্যান্ড মুফতি জানিয়েছে, সোমবার শাবান মাস শেষ হবে। ফলে মঙ্গলবার হবে রমজান মাসের প্রথম দিন।
ভৌগলিক অবস্থান এবং চাঁদ ওঠার কারণে অস্ট্রেলিয়া প্রায়ই বিশ্বের প্রথম দেশ হিসেবে রোজার তারিখ ঘোষণা করে থাকে।
ব্রুনেইতে চাঁদ দেখা না যাওয়ার কারণে মঙ্গলবার রমজান মাস শুরু হবে বলে ঘোষণা দেওয়া হয়েছে। মালয়েশিয়ায়ও চাঁদের দেখা না পাওয়ার কারণে মঙ্গলবার প্রথম রোজা পালন করা হবে।
এদিকে ইন্দোনেশিয়ার ধর্ম মন্ত্রণালয়ও ঘোষণা দিয়েছে, সোমবার হবে শাবান মাসের ৩০ তারিখ, মঙ্গলবার রমজান মাসের প্রথম দিন।
অন্যদিকে সৌদি আরবসহ মধ্যপ্রাচ্যের অন্যান্য দেশগুলোতে আজ পবিত্র রমজানের চাঁদ দেখার প্রস্তুতি নেওয়া হয়েছে। দেশটির রয়্যাল কোর্ট সাধারণ মানুষকে চাঁদ দেখার আহ্বান জানিয়েছে।আরব আমিরাতও তাদের জনগণকে একই আহ্বান জানিয়েছে।",16.400457207202052,399.0
20181625,462,লাইফস্টাইল,"

চাঁদ দেখা গেছে সৌদি আরবে, রোজা শুরু সোমবার
","সৌদি আরবে পবিত্র রমজান মাসের চাঁদ দেখা গেছে। ফলে আগামীকাল সোমবার (১১ মার্চ) থেকে দেশটিতে শুরু হবে মহিমান্বিত রমজান মাস।
স্থানীয় সময় রোববার (১০ মার্চ) সন্ধ্যা ৬টা ১০ মিনিটের দিকে দেশটির আকাশে নতুন চাঁদ দেখা যায়। এর আগে, বিকেল ৫টা ৩০ মিনিট থেকে আনুষ্ঠানিকভাবে চাঁদের খোঁজ শুরু হয়। এ সময় চাঁদ দেখার জন্য খালি চোখের পাশাপাশি অত্যাধুনিক টেলিস্কোপও ব্যবহার করা হয়।
সুদাইর নামক একটি অঞ্চলে সবচেয়ে বড় প্রস্তুতি নেয়া হয়। সেখানে উপস্থিত হন সৌদির প্রধান জ্যোতির্বিদ আব্দুল্লাহ খুদাইরি। বিস্তর মরুভূমিতে মঞ্চ তৈরি করে সেখানে সারি সারি চেয়ার বসানো হয়। ওইস্থান থেকেই চাঁদ দেখার চেষ্টা করা হয়।
এছাড়া তুমাইরেও প্রায় সমান প্রস্তুতি নেয়া হয়। তবে দুপুরের একটু পর সেখানে ধূলিঝড় শুরু হয়। এতে খালি চোখে চাঁদ দেখার বিষয়টি নিয়ে শঙ্কা তৈরি হয়। কিন্তু পরবর্তীতে আবহাওয়া আবার ঠিক হয়ে যায়।
সন্ধ্যা ৬টার কিছু আগে প্রধান জ্যোতির্বিদ আব্দুল্লাহ আল খুদারি জানান, ‘এমন আবহাওয়ায় সুদাইয়ের মাজমা বিশ্ববিদ্যালয় জ্যোতির্বিদ্যা পর্যবেক্ষণ থেকে রমজানের চাঁদ দেখা সম্ভব নয়।’ কিন্তু পরবর্তীতে চাঁদের দেখে মেলে।
এরপর পবিত্র কাবাভিত্তিক ফেসবুক পেজ ‘ইনসাইড দ্য হারামাইন’ জানায়, মেঘের ঘনত্বের কারণে দেশের কোথাও চাঁদ দেখা সম্ভব হয়নি এবং কোথাও থেকে চাঁদ দেখার তথ্য আসেনি। অবশেষে সন্ধ্যা ৬টা ১০ মিনিটের দিকে চাঁদ দেখার খবর পাওয়া যায়।
তবে রোববার সৌদিতে রমজানের চাঁদ দেখা গেলেও অস্ট্রেলিয়াসহ মধ্য আরো বেশ কয়েকটি মুসলিম দেশে নতুন চাঁদ দেখা যায়নি। অস্ট্রেলিয়া ঘোষণা করেছে যে দেশটিতে শাবান মাস শেষ হবে আগামীকাল সোমবার (১১ মার্চ)। আর পবিত্র রমজান শুরু হবে আগামী মঙ্গলবার (১২ মার্চ) থেকে।
দেশটির গ্র্যান্ড মুফতি জানিয়েছেন, ‘সোমবার শাবান মাস শেষ হবে আর মঙ্গলবার শুরু হবে রোজা।’ ভৌগোলিক অবস্থান এবং আগে চাঁদ ওঠার কারণে অস্ট্রেলিয়া বিশ্বের প্রথম দেশ হিসেবে রোজার তারিখ ঘোষণা করে থাকে।
অস্ট্রেলিয়ার পর পরই এশিয়া ও মধ্যপ্রাচ্যের কয়েকটি দেশ রমজান মাস কবে শুরু হবে, সেই তারিখ ঘোষণা করেছে। ব্রুনাই জানিয়েছে, দেশটিতে প্রথম রমজান মঙ্গলবার (১২ মার্চ)। কারণ, সালতানাতের কোথাও রোববার সন্ধ্যায় নতুন চাঁদ দেখা যায়নি।
মালয়েশিয়ার আকাশেও রোববার পবিত্র রমজান মাসের চাঁদ দেখা যায়নি। এজন্য দেশটির জাতীয় চাঁদ দেখা কমিটি রমজানের প্রথম দিন হিসেবে মঙ্গলবারকে (১২ মার্চ) ঘোষণা করেছে।
জনসংখ্যার বিবেচনায় বিশ্বের সর্ববৃহৎ মুসলিম দেশ ইন্দোনেশিয়ায়ও প্রথম রমজান মঙ্গলবার (১২ মার্চ)। দেশটির ধর্ম মন্ত্রণালয় জানিয়েছে, সেই হিসেবে আগামীকাল সোমবার হচ্ছে শাবান মাসের ৩০তম দিন।
",16.243247996292055,400.0
20173776,277,অন্যান্য,"
ওষুধের দাম একধাপে অনেক বৃদ্ধি 
হুমকিতে পড়বে জনস্বাস্থ্য
","অত্যাবশ্যকীয় পণ্যের একটি ওষুধ। রোগ থেকে উপশম পেতে আমাদের ওষুধ সেবন করতে হয়। কিন্তু এই ওষুধের দাম অযৌক্তিকভাবে বাড়ানো হচ্ছে। ফলে বর্তমান দুর্মূল্যের বাজারে আরো বিপাকে পড়বে সাধারণ মানুষ। একটি সহযোগী দৈনিকের এক প্রতিবেদন থেকে জানা যায়, ওষুধের দাম সর্বনিম্ন ২০ ও সর্বোচ্চ ৬৬ শতাংশ বেড়েছে। গড়ে দাম বেড়েছে ৩৫ শতাংশ। নতুন বছরের শুরুতে এসব ওষুধের দাম বেড়েছে। ওষুধ ব্যবসায়ীরা জানান, কোম্পানিগুলো ধাপে ধাপে নিজেদের ওষুধের দাম বাড়ানো অব্যাহত রেখেছে। এমনিতে ঊর্ধ্বমুখী পণ্যমূল্যের বাজারে মানুষের নাভিশ্বাস অবস্থা। জীবনমান নিম্নমুখী, নিত্যপ্রয়োজনীয় জিনিসপত্র কিনতে হিমশিম খেতে হচ্ছে। বাস্তবে নিত্যপণ্য কিনতে গিয়ে আর্থিক বিপর্যয়ে দেশের বেশির ভাগ মানুষ। তার মধ্যে ওষুধের দাম বেড়ে যাওয়ায় চিকিৎসা ব্যয় মেটাতে গিয়ে মানুষজনের ওপর আর্থিক চাপ আরো বাড়ছে। এ ছাড়া ওষুধের দাম যে মাত্রায় বাড়ানো হয়েছে, তা অযৌক্তিক ও অন্যায়। ভোক্তার অধিকার উপেক্ষা করে এমন মূল্যবৃদ্ধি কাক্সিক্ষত নয়।প্রকৃত বাস্তবতায় ওষুধের মূল্যবৃদ্ধি স্বাস্থ্যসেবা গ্রহণে বড় অন্তরায় হয়ে দাঁড়াবে। কারণ ওষুধের দাম ও পরীক্ষা-নিরীক্ষার ব্যয় অনেক বেশি হওয়ায় হতদরিদ্র ও নিম্নমধ্যবিত্ত মানুষ প্রয়োজনীয় স্বাস্থ্যসেবার বাইরে থাকছে। এর মধ্যে ওষুধের দাম যদি আরো বেড়ে যায়, তাহলে চিকিৎসাবৈষম্য আরো বাড়বে। সাধারণ মানুষ স্বাস্থ্যসেবা থেকে বঞ্চিত হবে। এভাবে চলতে থাকলে বিভিন্ন রোগব্যাধিও বাড়বে। বিশেষ করে দীর্ঘমেয়াদি রোগে ভোগা মানুষ, যাদের নিয়মিত ওষুধ খেতে হয়, তাদের অবস্থা আরো করুণ হবে। এ জন্য সরকারি হাসপাতালগুলোতে বেশি করে বিনামূল্যে ওষুধ দেয়া উচিত, যাতে হাসপাতালের বাইরে থেকে ওষুধ কিনতে না হয়।
স্বাস্থ্য মন্ত্রণালয়ের হিসাব বলছে, স্বাস্থ্য খাতে সরকারের ব্যয়ের অংশ প্রতি বছর কমছে। বিপরীতে ব্যক্তির পকেটের খরচ দিন দিন বৃদ্ধি পাচ্ছে। বর্তমানে স্বাস্থ্য ব্যয়ের তিন-চতুর্থাংশ বহন করছে ব্যক্তি নিজে। বাস্তবতা হলো- দক্ষিণ এশিয়ায় স্বাস্থ্য খাতে অন্যান্য দেশের তুলনায় বাংলাদেশে সরকারি বরাদ্দ কম। স্বাস্থ্য মন্ত্রণালয়ের অধীন স্বাস্থ্য অর্থনীতি ইউনিটের পরিসংখ্যান হলো- ২০১৮, ২০১৯ ও ২০২০ সালে স্বাস্থ্য ব্যয়ে সরকারের অংশ ছিল ২৮, ২৬ ও ২৩ শতাংশ। অর্থাৎ সরকারের অংশ ক্রমান্বয়ে কমছে। আবার ওই বছরগুলোতে ব্যক্তির নিজস্ব ব্যয় ছিল ৬৪, ৬৬ ও ৬৯ শতাংশ। অর্থাৎ চিকিৎসা করাতে গিয়ে ব্যক্তির নিজস্ব ব্যয় বেড়েছে। জনস্বাস্থ্যবিদ অধ্যাপক বে-নজির আহমেদ বলেন, ওষুধের দাম নির্ধারণ হওয়া উচিত দেশের আর্থ-সামাজিক অবস্থার ওপর ভিত্তি করে। উৎপাদন খরচ মুখ্য হতে পারে না। জনগণের ক্রয়ক্ষমতা, আর্থ-সামাজিক অবস্থা বিবেচনা করতে হবে ঔষধ প্রশাসন অধিদফতরকে। এ কথা ঠিক যে, নিত্যপণ্যে দাম যে কারণে বাড়ে, ওষুধের দামও সঙ্গত কারণে বাড়তে পারে। যেহেতু ওষুধের কাঁচামাল এখনো আমদানি করতে হয়। কাঁচামালের সাথে ডলারের দামের তারতম্য হলে স্বাভাবিকভাবে ওষুধের দাম বাড়ে। প্রশ্ন হলো, সরকার ওষুধের দাম বাড়তে দেবে কি না। কারণ আর দশটি জিনিসের মতো ওষুধের বিকল্প হয় না। ওষুধের দাম বেড়ে গেলে যদি মানুষ ওষুধ কিনতে না পারে, নিয়মিত ওষুধ সেবন না করতে পারে, তাহলে তারা ক্ষতিগ্রস্ত হয়। সাথে সাথে তার পরিবার, সমাজ, ক্ষেত্রবিশেষে দেশও ক্ষতিগ্রস্ত হয়। এ জন্য ওষুধের মূল্যবৃদ্ধির ক্ষেত্রে সরকারের করণীয় হলো, কাঁচামাল আমদানির ক্ষেত্রে শুল্ক কমিয়ে দেয়া। ওষুধ কোম্পানিগুলোর প্রমোশন ও মার্কেটিং খরচ কমিয়ে আনা। বিশেষ করে চিকিৎসকের কমিশন কমিয়ে দেয়া। কাজটি সব ওষুধ কোম্পানিকে এক হয়ে করতে হবে। কেবল তখনই সম্ভব ওষুধের দাম সাধারণ মানুষের নাগালের মধ্যে রাখা।
 
",15.993773551237096,401.0
20180269,294,লাইফস্টাইল,"

যে পিঁপড়া  দলবেঁধে পশু মেরে ফেলতে পারে
","বলছি এমন এমন এক প্রজাতির পিঁপড়া সম্পর্কে, যারা দলবেঁধে কোনো পশুকে মেরে ফেলে তার মাংস খেতে পারে। জানি, পিঁপড়া চেনো । পিঁপড়ার অপর নাম কী? পিঁপড়ে। পিঁপড়া সামাজিক জীব এবং দলবেঁধে বাসস্থান তৈরি করে- এ বিষয়ে নিশ্চয়ই তোমাদের জানা আছে। বিভিন্ন প্রজাতির পিঁপড়া আছে। হয়তো তোমরা এ বিষয়ে ভালোই জানো। এবার জেনে নাও ভিন্ন একটি পিঁপড়ার বিষয়ে যার নাম চালক পিঁপড়া; এটি রাক্ষুসে পিঁপড়া।ইংরেজিতে একে বলে উৎরাবৎ অহঃ. এটি বাস করে কোথায়? আফ্রিকার জঙ্গলে। একে দুরন্ত রাক্ষুসে পিঁপড়া হিসেবে অভিহিত করা হয়। কারণ কী? কারণ এ পিঁপড়া দলবেঁধে পশু মেরে খেয়ে সাবাড় করতে পারে। চালক পিঁপড়া খুবই রাক্ষুসে। এরা দলবেঁধে কোনো কোনো পশু বা জন্তুকে মেরে ফেলে তার মাংস খায় খুবলে খুবলে। কোনো ঘুমন্ত হরিণকে চালক পিঁপড়ার দল অল্প সময়েই খেয়ে ফলতে পারে। আফ্রিকার জঙ্গলে কোনো কোনো পর্যটক এমন দৃশ্য দেখেছেন। রাক্ষুসে পিঁপড়ে বড় নদীও সাঁতরে পার হতে পারে। কী করে? পরস্পর জড়াজড়ি করে এরা সাঁতার দেয়। কেউ কাউকে ছাড়ে না। একে অপরকে জড়িয়ে রেখে সাঁতার দেয় এবং নদী পার হয়। একতা এ পিঁপড়ার বড় শক্তি।
 
",15.969503452641263,402.0
20046621,38,অর্থনীতি,বন্দরে মানববন্ধন,"বন্দরে টিসিবি পণ্য বিতরণে অনিয়মের প্রতিবাদকারী নারী কাউন্সিলর সানিয়া সাউদকে মারধর করেছে নাসিক ২৬নং ওয়ার্ড কাউন্সিলর শামসুজ্জোহা
বন্দরে টিসিবি পণ্য বিতরণে অনিয়মের প্রতিবাদকারী নারী কাউন্সিলর সানিয়া সাউদকে মারধর করেছে নাসিক ২৬নং ওয়ার্ড কাউন্সিলর শামসুজ্জোহা। কাউন্সিলর শামসুজ্জোহা ও তার সন্ত্রাসী বাহিনীদের গ্রেপ্তারসহ দৃষ্টান্তমূলক শাস্তির দাবিতে মানববন্ধন ও বিক্ষোভ মিছিল করেছে এলাকাবাসী। গতকাল বিকালে মদনপুর-মদনগঞ্জ সড়কের লক্ষণখোলা বাসস্ট্যান্ডে এ মানববন্ধনের আয়োজন করে এলাকাবাসী। ২৫, ২৬ ও ২৭নং ওয়ার্ডের পাঁচ শতাধিক নারী-পুরুষ মানববন্ধন ও বিক্ষোভ মিছিলে অংশ নেন। মফিজুল ইসলাম মফিজের সভাপতিত্বে মানববন্ধন কর্মসূচিতে বক্তব্য রাখেন গাজীউর রহমান গাজী, মাজেদা বেগম, নিশাত আক্তার, জুলেখা বেগম প্রমুখ ।বক্তারা জানান, টিসিবি পণ্য বিতরণে অনিয়মের প্রতিবাদ করায় গত মঙ্গলবার রাতে নারায়ণগঞ্জ সিটি করপোরেশনের ২৫, ২৬ ও ২৭নং ওয়ার্ডের নারী কাউন্সিলর সানিয়া সাউদকে মারধর করে নাসিক ২৬নং ওয়ার্ড কাউন্সিলর শামসুজ্জোহা ও তার লোকজন। এ ঘটনায় নির্যাতনের শিকার ওই নারী কাউন্সিলর বাদী হয়ে বন্দর থানায় একটি মামলা করেন। ঘটনার ৫ দিনেও কাউকে গ্রেপ্তার না করায় তীব্র নিন্দা ও প্রতিবাদ জানিয়েছেন এলাকাবাসী।",15.633671926488278,403.0
20173855,290,অন্যান্য,"

১৬ শতাংশ মানুষ দীর্ঘস্থায়ী কিডনি সমস্যায় আক্রান্ত 
","বাংলাদেশে প্রাপ্তবয়স্কদের মধ্যে ১৫ থেকে ১৬ শতাংশ দীর্ঘস্থায়ী কিডনি রোগে আক্রান্ত কিন্তু তাদের বেশির ভাগই জানেন না যে তাদের কিডনি বিকল হচ্ছে। কারণ কিডনি ৭০ শতাংশ নষ্ট না হলে এর লক্ষণ প্রকাশ করে না। বিশ্ব স্বাস্থ্য সংস্থা বলছে, বিশ্বে পাঁচ কোটির বেশি মানুষ দীর্ঘস্থায়ী কিডনি রোগে ভুগছে এবং এর ৭৫ কোটি মানুষই জানেন না যে তারা মরণব্যাধি কিডনি রোগে ভুগছেন। চিকিৎসকরা বলছেন, কিডনি রোগের শেষ পরিণতি কিডনি বিকল। কিডনি বিকল হলে এর চিকিৎসা কিডনি প্রতিস্থাপন অথবা ডায়ালাইসিস করে বেঁচে থাকা। কিন্তু এই চিকিৎসা এতই ব্যয়বহুল যে, ১০ শতাংশ রোগীই তা বহন করতে পারে না। ব্যয়বহুল বলে ৯০ শতাংশ রোগীই বিনা চিকিৎসায় অথবা আংশিক চিকিৎসায় মৃত্যুবরণ করে। বিশিষ্ট কিডনি বিশেষজ্ঞ চিকিৎসক অধ্যাপক ডা: এম এ সামাদ বলেন, কিডনি রোগ নির্ণয়, প্রতিরোধ ও চিকিৎসা ব্যয় কমাতে গবেষণার ওপর জোর দিততে হবে। আগামী ১৪ মার্চ বিশ্ব কিডনি দিবসের প্রাক্কালে অধ্যাপক সামাদ বক্তব্য রাখছিলেন। তিনি বলেন, এ জন্য সমন্বিত জাতীয় স্বাস্থ্যনীতি ও সুষ্ঠু কর্ম পরিকল্পনা গ্রহণ করতে হবে। বিশেষ করে স্কুল-কলেজের শিক্ষার্থী ও যুবসমাজের মধ্যে কিডনি রোগ সম্পর্কে সচেতন করতে হবে। তিনি বলেন, কিডনি বিকল হলে তা প্রতিস্থাপনের মাধ্যমে মানুষকে বাঁচিয়ে রাখা যায়। এ জন্য কিডনি দাতার সংখ্যা বাড়াতে হবে। তিনি এ ব্যাপারে বলেন, বাংলাদেশের অঙ্গ সংযোজন আইনে দাতার পরিধি বাড়াতে হবে। প্রতিটি জেলা-উপজেলায় ডায়ালাইসিস সেন্টার চালু করতে হবে। পাশাপাশি কিডনি প্রতিস্থাপনে সব রকম বাধা দূর করে কিডনি দাতার সংখ্যা বৃদ্ধিতে মরণোত্তর অঙ্গদানে উৎসাহিত করতে হবে।
",15.62916293055028,404.0
20051790,239,বিনোদন,যতটুকু অসম্মান তার প্রাপ্য সেটুকু আমি করব: পরীমনি,"ঢাকাই সিনেমার চিত্রনায়ক শরিফুল রাজ ও চিত্রনায়িকা পরীমনি গত বছরের সেপ্টেম্বরে বিচ্ছেদের পথে হাঁটেন। ডিভোর্সের পরবর্তী সময়ে সন্তান পদ্মকে নিজের কাছেই রেখেছেন পরী।
পরীমনি এখন কলকাতায় অবস্থান করছেন। সেখানে আনন্দবাজারের মুখোমুখি হন তিনি। সাক্ষাৎকারে ব্যক্তিজীবন, অভিনয়, ভবিষ্যৎ পরিকল্পনাসহ নানা বিষয়ে কথা বলেছেন এই অভিনেত্রী।
যেখানে উঠে আসে সাবেক স্বামী শরিফুল রাজ প্রসঙ্গ। পরীমনিকে প্রশ্ন করা হয়, কিছুদিন আগে যখন তুমি সন্তানকে নিয়ে কলকাতায় ছিলে, তখন শরিফুল রাজ একটি স্ট্যাটাস দিয়েছে পদ্মকে নিয়ে। বিষয়গুলো তুমি কীভাবে দেখ?
এর জবাবে পরী বলেন, ‘এটা খুবই গুরুত্বপূর্ণ একটা স্ট্যাটাস ছিল আমার বাচ্চার জন্য এবং আমার জন্য। কারণ এই স্ট্যাটাসটা না দিলে তো আমার বাচ্চা ভালোই হতো না। আমরা খুব উপকৃত হয়েছিলাম (হাহাহা)।’
এরপর শরিফুল রাজকে একহাত নিয়ে পরীমনি বলেন, ‘আমার মনে হয় এটা সবার জানা উচিত। যে নিজের সন্তানের কোনো দায়িত্ব বহন করে না কিন্তু আমার বাচ্চা বলে বেড়ায় তাকে আমি ছেড়ে দেব না। যারা মা, তারা নিশ্চয় বুঝতে পারবেন আমি কোন জায়গা থেকে কথাগুলো বলছি।’
ছেলের কোনো খোঁজখবর রাখেন না রাজ, এমনটা জানিয়ে এই নায়িকা বলেন, ‘সে এখন পর্যন্ত আমার বাচ্চার একটা খোঁজ খবর নেয়নি। আমার বাচ্চার খোঁজ খবর ও কেন নেবে? এটা তো আমার বাচ্চা। আমার বাচ্চার খোঁজ খবর এবং দায়িত্ব প্রথম থেকে আমিই নিয়েছি এবং আমারই থাকবে। এটার জন্য আর কাউকে দরকার নেই। আমি আর কারো নামই উচ্চারণ করতে চাই না। এই নামটার সঙ্গে এখন আর আমার কোনো রাগ, ক্ষোভ, অভিমান ছাড়া কিছুই নেই। ভালোবাসা, সম্মান তো দূরের কথা, কিছুই নেই।’
সবশেষ শরিফুল রাজকে উদ্দেশ্য করে পরীমনি বলেন, ‘যে মানুষটা আমার বাচ্চার বাবা তাকে আমি কোনোভাবেই অসম্মানিত করতে চাই না। কিন্তু যতটুকু অসম্মান তার প্রাপ্য সেটুকু আমি করব, সেটা থেকে তাকে কেউ বাঁচাতে পারব না। সেই অসম্মানটা পুরো দুনিয়া না, আমি তাকে করব। কারণ সে এটা ডিজার্ভ করে।’",15.613163437055526,405.0
20181237,411,লাইফস্টাইল,"

ওয়েব হোস্টিং সামিট ২০২৪ অনুষ্ঠিত
","রাজধানী ঢাকার স্বনামধন্য হোটেলে ষষ্ঠতম ‘ওয়েব হোস্টিং ইন্ডাস্ট্রি সামিট’ ২০২৪ অনুষ্ঠিত হয়েছে। গতকাল শনিবার (৯ মার্চ) এ সামিট অনুষ্ঠিত হয়।
এই হোস্টিং সামিটটির আয়োজনে ছিল দেশের স্বনামধন্য ওয়েব হোস্টিং কোম্পানি আলফা নেট। অনুষ্ঠানে ৩৫টিরও বেশি শীর্ষ ওয়েব হোস্টিং কোম্পানির কর্মকর্তাবৃন্দ উপস্থিত ছিলেন।
অনুষ্ঠানের মূল উদ্দেশ্য ছিল ওয়েব হোস্টিং ইন্ডাস্ট্রির সার্বিক উন্নয়ন এবং এই ক্ষেত্রে বাংলাদেশের অগ্রগতি নির্ধারণ করা।
অনুষ্ঠানে প্রধান অতিথি হিসেবে উপস্থিত ছিলেন- বেসিস -এর প্রেসিডেন্ট রাসেল আহমেদ। বিশেষ অতিথি হিসেবে উপস্থিত ছিলেন- আবু দাউদ খান (ভাইস প্রেসিডেন্ট বেসিস), আরিফুল হোসেন তুহিন, সহকারী পুলিশ কমিশনার (সাইবার ক্রাইম তদন্ত বিভাগ)। সঞ্জীব কুমার ঘটক (বিটিসিএলের উপ-ব্যবস্থাপনা পরিচালক), আবু সুফিয়ান হায়দার (উদ্যোক্তা) এবং সিনারিস ওয়েব সার্ভিসের প্রধান নির্বাহী কর্মকর্তা (সিইও)।
ওই ওয়েব হোস্টিং সামিট আহ্বায়ক হিসেবে উপস্থিত ছিলেন- একরামুল হায়দার সিইও আলফা নেট এবং সহ আহ্বায়ক হিসেবে উপস্থিত ছিলেন- জুনায়েদ মিয়াজী (সি টি ও লিমডা হোস্ট), সালেহ আহমেদ (সিইও এক্সন হোস্ট), মুহাম্মদ শফিকুর রহমান (ব্যবস্থাপনা পরিচালক ঢাকা ওয়েব হোস্ট)।
উপস্থিত ব্যাক্তিবর্গরা ওয়েব হোস্টিং কোম্পানিগুলোর বর্তমান অবস্থা, ভবিষ্যৎ সম্ভাবনা এবং চ্যালেঞ্জগুলো নিয়ে আলোচনা করেন। এছাড়াও একে-অপরের মধ্যে পারস্পরিক সহযোগীতা এবং সুসম্পর্ক নিশ্চিত করার মাধ্যমে দেশের ওয়েব হোস্টিং ইন্ডাস্ট্রির বিদ্যামান সমস্যাগুলো সমাধান এবং সামগ্রিক উন্নয়নের লক্ষ্যে সম্মিলিতভাবে কাজ করার বিষয়ে একমতে উপনীত হন। আলোচনা পর্ব শেষে নৈশভোজ -এর মাধ্যমে এবারের ওয়েব হোস্টিং সামিটের সমাপ্তি হয়।-বিজ্ঞপ্তি
",15.60278900685978,406.0
20051786,235,বিনোদন,নীল ছবির নায়িকা সোফিয়ার রহস্যজনক মৃত্যু,"অ্যাডাল্ট ফিল্ম স্টার সোফিয়া লিওনের লাশ চলতি মাসের শুরুতে তার ফ্ল্যাট থেকে উদ্ধার করা হয়। তার বয়স হয়েছিল ২৬ বছর।
সোফিয়া লিওনের মৃত্যুর বিষয়টি নিশ্চিত করেন তার সৎবাবা মাইক রোমেরো।
রোমেরো বলেন, ১ মার্চ সোফিয়া লিওনকে তার অ্যাপার্টমেন্টে পাওয়া যায় এবং তার মৃত্যুর কারণ নিয়ে তদন্ত এখনো চলছে।
আরও পড়ুন:অভিনেত্রীরা কত উপায়ে আয় করেন, জানালেন ফারিণ 
শনিবার সকালে তার সৎবাবা মাইক রোমেরোর একটি পোস্ট করেন। সেখানে সোফিয়া লিওনের মৃত্যুর খবর শেয়ার করেন এবং সমর্থকদের তার শেষকৃত্য সম্পন্নের জন্য আর্থিক সাহায্যের আবেদন জানান।
সেই পোস্টে লেখেন— সোফিয়া ছিল প্রিয় কন্যা, বোন, নাতনি ও বন্ধু। সব প্রাণীর প্রতিই তার গভীর ভালোবাসা ছিল, বিশেষ করে তার তিনটি পোষা প্রাণীর প্রতি। ও ভ্রমণ করতে ভালোবাসত এবং সবসময় ওর চারপাশের সবাইকে হাসিখুশি রাখার উপায় খুঁজে বের করত। সোফিয়াকে আমরা খুব মিস করব; কিন্তু যারা ওকে ভালোবাসে, তাদের হৃদয়ে ওর স্মৃতি বেঁচে থাকবে।
সোফিয়ার আকস্মিক মৃত্যুতে পরিবার ও বন্ধুরা শোকাহত। সোফিয়ার জন্য শোক প্রকাশ করার পাশাপাশি অনেকেই তার মৃত্যুর তদন্তের দাবি জানিয়েছেন। পরিবারও এ মুহূর্তে এমন আর্থিক টানাটানির মুখোমুখি হওয়ার জন্য প্রস্তুত ছিলেন না। মাইক রোমেরো জানিয়েছেন, মৃত্যুর কারণ সম্পর্কে স্থানীয় পুলিশের তদন্ত এখনো চলছে।
প্রসঙ্গত, ১৯৯৭ সালের ১০ জুন মার্কিন যুক্তরাষ্ট্রের মিয়ামিতে জন্ম সোফিয়া লিওনের। মাত্র ১৮ বছর বয়সে পর্নো ইন্ডাস্ট্রিতে প্রবেশ করেন তিনি। সাউথে ১ মিলিয়ন ডলার নেট মূল্য রয়েছে বলে জানা গেছে।
তিন মাসের মধ্যে পর পর চার অ্যাডাল্ট ফিল্ম তারকার মৃত্যু হয়েছে। গত ফেব্রুয়ারিতে আত্মহত্যা করেন অ্যাডাল্ট ফিল্ম তারকা কাগনি লিন কার্টার।
টিএমজেডের প্রতিবেদন অনুসারে, তার বন্ধুরা সোশ্যাল মিডিয়ায় সংবাদটি শেয়ার করেছেন এবং সবাইকে চমকে দিয়েছেন।
গত সপ্তাহে ওহাইওতে নিজ বাসভবনে মারা যান কাগনি। গত জানুয়ারিতে ওকলাহোমায় জেসি জেন ও তার প্রেমিক ব্রেট হাসেন মুলারের মৃতদেহ উদ্ধার হয়।",15.596527028325365,407.0
20051691,195,বিনোদন,"ভারতে ‘ইসি’ বলতে এখন শুধুই সিইসি, বিরোধীদের উদ্বেগ","ভারতের লোকসভা নির্বাচনের আর মাত্র কয়েক সপ্তাহ বাকি। তার আগে পদত্যাগ করেছেন নির্বাচন কমিশনার অরুন গোয়েল। এর আগে গত মাসে অবসরে যান আরেক নির্বাচন কমিশনার। ফলে দেশটির নির্বাচন কমিশনে (ইসি) এখন রয়েছেন শুধু প্রধান নির্বাচন কমিশনার (সিইসি) রাজিব কুমার।
এদিকে তিন সদস্যের কমিশনের দুই জন না থাকা, বিশেষ করে অরুন গোয়েলের পদত্যাগে উদ্বেগ প্রকাশ করেছে ভারত বিরোধী দলগুলো। তাদের বক্তব্য, নরেন্দ্র মোদির সরকার এখন তাদের মনের মতো ব্যক্তিকে নিয়োগ দিতে পারবে।
সংশ্লিষ্ট সূত্রের বরাত দিয়ে এনডিটিভি জানিয়েছে, পদত্যাগপত্র ইতোমধ্যেই রাষ্ট্রপতি দ্রৌপদী মুর্মুকে পাঠিয়ে দিয়েছেন অরুন এবং সেটি গৃহীতও হয়েছে।
এর আগে শনিবার এনডিটিভি জানিয়েছিল, আগামী সপ্তাহে লোকসভা নির্বাচনের তফশিল ঘোষণা করা হতে পারে। তবে অরুনের পদত্যাগের ফলে এখন এই সময়সীমা নিয়ে বড় প্রশ্ন দেখা দিয়েছে।
ঊর্ধ্বতন কর্মকর্তারা জানিয়েছেন, ব্যক্তিগত কারণ দেখিয়ে পদত্যাগ করেছেন অরুন। পদত্যাগ না করতে তাকে রাজি করানোর চেষ্টা করেছিল সরকার। তবে নিজের সিদ্ধান্তে অনড় ছিলেন তিনি।
খবরে বলা হয়েছে, গুঞ্জন রয়েছে যে, স্বাস্থ্যগত কারণে অরুন পদত্যাগ করেছেন। তবে ঊর্ধ্বতন কর্মকর্তারা বলছেন, তার স্বাস্থ্য ঠিকঠাকই আছে।
অপরদিকে এক কর্মকর্তা জানিয়েছেন, শূন্য দুই পদে নির্বাচন কমিশনার নিয়োগের প্রক্রিয়া শুরু করবে সরকার।
এদিকে নির্বাচন কমিশনার অরুনের পদত্যাগকে ‘খুবই উদ্বেগজনক’ বলে মন্তব্য করেছেন তৃণমূল কংগ্রেসের নেতা সাকেত গোখেল। সামাজিক যোগাযোগমাধ্যম এক্সে দেওয়া পোস্টে তিনি লিখেছেন, এখন প্রধানমন্ত্রী, একজন কেন্দ্রীয় মন্ত্রী এবং বিরোধীদলীয় নেতার সমন্বয়ে গঠিত প্যানেল নির্বাচন কমিশনারদের নিয়োগ দেবেন।
তিনি আরও লিখেছেন, লোকসভা নির্বাচনের আগে তিন সদস্যের নির্বাচন কমিশনারের বেঞ্চের দুজনকে নিয়োগ দেবেন প্রধানমন্ত্রী নরেন্দ্র মোদি।
কংগ্রেস নেতা কে সি ভেনুগোপালও নির্বাচন কমিশনারের পদত্যাগকে খুবই উদ্বেগজনক বলে মন্তব্য করেছেন। তার মতে, নির্বাচন কমিশন কীভাবে কাজ করে আসছে, সেটার কোনো ধরনের স্বচ্ছতা নেই।",15.575353417214256,408.0
20051693,197,বিনোদন,‘মিস ওয়ার্ল্ড’ ২০২৪ মুকুট জিতলেন কে এই সুন্দরী?,"চেক প্রজাতন্ত্রের ক্রিস্টিনা পিসকোভা ৭১তম মিস ওয়ার্ল্ড প্রতিযোগিতায় বিজয়ী হয়েছেন। ২৪ বছর বয়সী এই তরুণী মুম্বাইয়ে এক জমকালো অনুষ্ঠানে মিস ওয়ার্ল্ডের মুকুট জিতেছেন।
তিনি ১১৫টি দেশের প্রতিযোগীদের সঙ্গে প্রতিদ্বন্দ্বিতা করেন। গত বছরের বিজয়ী পোল্যান্ডের ক্যারোলিনা বিয়েলাওস্কা তার উত্তরসূরি হিসেবে ক্রিস্টিনাকে মুকুট পরিয়ে দেন।
এদিনের মিস ওয়ার্ল্ড-২০২৪ প্রতিযোগিতার প্রথম রানার-আপ হয়েছেন লেবাননের ইয়াসমিনা জেইতুন। এবারের প্রতিযোগিতা ছিল ৭১তম বছর। বিশ্বজুড়ে মহিলাদের ক্ষমতা ও প্রভাব নিয়ে প্রশ্নোত্তর পর্বে আলোচনা হয়। তারপরই বিশ্ববিখ্যাত এই সুন্দরী প্রতিযোগিতার বিজয়ী বেছে নেওয়া হয়।
এ বছরের মিস ওয়ার্ল্ড-২০২৪ প্রতিযোগিতার আসর ভারতে হওয়া নিয়ে প্রথম থেকেই দারুণ উন্মাদনা ছিল। তার অন্যতম কারণ এদেশের সংস্কৃতি ও সর্বোপরি এই প্রতিযোগিতায় ভারতের সফল অংশগ্রহণ।
এবারের প্রতিযোগিতায় ১২ জন বিচারকের প্যানেল ছিল। তার মধ্যে ছিলেন কৃতী শ্যানন, পূজা হেগড়ের মতো নামী বলিউড অভিনেত্রীরা। এছাড়া ছিলেন মিস ওয়ার্ল্ড অর্গানাইজেশনের সিইও জুলিয়া এলভিন মর্লি, অমৃতা ফড়নবীশ, সাজিদ নাদিয়াদওয়ালা, হরভজন সিং, রজন শর্মা, জামিল সইদ, বিনিত জৈন। এছাড়া ছিলেন ২০১৭ সালে মিস ওয়ার্ল্ড মানুষী চিল্লর।
মুম্বাইয়ের জিও কনভেনশন সেন্টারে এই মিস ওয়ার্ল্ড ২০২৪ প্রতিযোগিতার অনুষ্ঠানে সঞ্চালনার দায়িত্বে ছিলেন প্রাক্তন মিস ওয়ার্ল্ড মেগান ইয়ং, বলিউড প্রযোজক-পরিচালক করণ জোহর। এদিনের অনুষ্ঠানে পারফরম্যান্স করেন শান, নেহা কক্কর, টনি কক্করের মতো শিল্পীরা। বিভিন্ন দেশের মোট ১২০ জন প্রতিযোগী এদিন অংশ নেন। ভারতের প্রতিনিধিত্ব করেন সিনি শেঠী। সবমিলিয়ে ২৭ বছর পর ভারতের মাটিতে হওয়া মিস ওয়ার্ল্ড ২০২৪ এর প্রতিযোগিতা জমজমাটভাবেই এদিন সমাপ্ত হয়েছে।",15.516369786261873,409.0
20051642,155,বিনোদন,বঙ্গবন্ধুকে নিয়ে ১০৫ শিল্পীর কণ্ঠে এক গান,"আগামী ১৭ মার্চ বঙ্গবন্ধু শেখ মুজিবুর রহমানের ১০৫তম জন্মদিন। দিনটি উদযাপনের লক্ষ্যে বাংলাদেশ টেলিভিশনের তত্ত্বাবধানে একটি নতুন গান তৈরি হয়েছে। এটি লিখেছেন শিশুসাহিত্যিক আখতার হুসেন এবং সুর ও সংগীত পরিচালনা করেছেন শাহীন সরদার।
গানটিতে কণ্ঠ দিয়েছেন ১০৫ জন শিল্পী। একই শিল্পীদের নিয়ে তৈরি হয়েছে মিউজিক ভিডিও। শুটিং হয়েছে সোহরাওয়ার্দী উদ্যানের স্বাধীনতা স্তম্ভের সামনে। বিভিন্ন সাংস্কৃতিক সংগঠন থেকে শিল্পীরা গানটির অডিও আর ভিডিওতে অংশ নেন।
সংগঠনগুলো হলো বুলবুল একাডেমি অব ফাইন আর্টস (বাফা), সারগাম ললিতকলা একাডেমি, জাগরণ সংস্কৃতি চর্চা ও গবেষণা কেন্দ্র, ভিন্নধারা সামাজিক ও সাংস্কৃতিক সংগঠন, মহীরুহ সাংস্কৃতিক সংগঠন, নির্ঝরিণী একাডেমি, স্বপ্নকুঁড়ি, গীতাঞ্জলি, নিবেদন, গীতিশতদল, রবিরশ্মি, সঙ্গীতভবন, লোকাঙ্গন ও উঠোন।
জানা গেছে, বঙ্গবন্ধুর জন্মদিনে বিশেষ এ গানটি বিটিভিতে ফিলার হিসেবে প্রচার হবে। গানটি প্রসঙ্গে গীতিকবি আখতার হুসেন বলেন, ‘আমার বহু বছরের লালিত স্বপ্ন ছিল বঙ্গবন্ধুর ওপর একটি বিশেষ গান করার। সেই স্বপ্ন বাস্তবায়িত হতে চলেছে। সংশ্লিষ্ট সবার প্রতি আমি কৃতজ্ঞ।’
গানের ভিডিও নির্দেশনায় ছিলেন বিটিভির মহাপরিচালক নূরুদ্দিন জাহাঙ্গীর।",15.418063734674572,410.0
20046683,100,আইন,দু’দিনের নাটকীয়তা,"সুপ্রিম কোর্ট বার এসোসিয়েশন নির্বাচনকে কেন্দ্র করে গত তিন বছর ধরে মারামারি ও সহিংসতার ঘটনা ঘটছে। এমনকি আইনজীবীদের বিরুদ্ধে বিরোধী সমর্থক আইনজীবীদের বিরুদ্ধে একাধিক মামলা পর্যন্ত হয়েছে। তবে গত দুইবার মামলা হলেও আটক হতে হয়নি কাউকে। এ বছরের নির্বাচনে গতকাল সুপ্রিম কোর্ট বারের বিএনপি সমর্থক নীল প্যানেলের সম্পাদক পদপ্রার্থী ব্যারিস্টার রুহুল কুদ্দুস কাজলসহ দুইজনকে আটক করা হয়েছে।
গতকাল সন্ধ্যায় আইনজীবী কাজলকে তার তোপখানা রোডের চেম্বার থেকে ডিবি পুলিশ তুলে নিয়ে যায়। এদিকে হট্টগোল ও মারধরের ঘটনায় করা মামলায় গ্রেপ্তার পাঁচ আইনজীবীকে ৩ দিনের রিমান্ডে নিয়ে জিজ্ঞাসাবাদ করার অনুমতি দিয়েছেন ঢাকার চিফ মেট্রোপলিটন ম্যাজিস্ট্রেট (সিএমএম) আদালতের মেট্রোপলিটন ম্যাজিস্ট্রেট আলী হায়দার। রিমান্ডপ্রাপ্ত পাঁচজন হলেন- সুপ্রিম কোর্টের সহকারী এটর্নি জেনারেল কাজী বশির আহমেদ, আইনজীবী ওসমান চৌধুরী, হাসানুজ্জামান, তরিকুল ইসলাম ও এনামুল হক। এদের মধ্যে ওসমান চৌধুরী ছাড়া সবাই সরকার সমর্থক স্বতন্ত্রপ্রার্থী নাহিদ সুলতানা যুথীর সমর্থক। এ ছাড়া মামলার প্রধান আসামি আইনজীবী নাহিদ সুলতানা (যুথী) ধানমণ্ডির বাসায় পুলিশ একাধিকবার অভিযান চালালেও তাকে পাওয়া যায়নি। পুলিশের রমনা অঞ্চলের অতিরিক্ত উপ-কমিশনার আখতারুজ্জামান গতকাল বিকালে গণমাধ্যমকে বলেন, নাহিদ সুলতানার বাসায় অভিযান চালালেও তাকে পাওয়া যায়নি। পুলিশ তাকে খুঁজছে।বিজ্ঞাপনঅভিযান পরিচালনার সঙ্গে যুক্ত একজন ডিবি কর্মকর্তা গণমাধ্যমকে বলেন, শুক্রবার বিকালে শাহবাগ থানায় মামলা হওয়ার পর রাতে ও শনিবার নাহিদ সুলতানাকে গ্রেপ্তার করতে তার বাসায় একাধিকবার অভিযান চালানো হয়েছে। তাকে গ্রেপ্তারে অভিযান অব্যাহত আছে।
গত ৬ ও ৭ই মার্চ ছিল সুপ্রিম কোর্ট বারের ২০২৪-২৫ মেয়াদের নির্বাচন। বৃহস্পতিবার ৫টা ১৫ মিনিটে অনেকটা শান্তিপূর্ণভাবে দুইদিনের ভোটগ্রহণ সম্পন্ন হলেও শুক্রবার ভোর রাতে বহিরাগত কর্তৃক আইনজীবীদের বেধড়ক পেটানোর ঘটনা ঘটে। এরই মাঝে নির্বাচন কমিশনার সম্পাদক পদে ভোট গণনা ছাড়াই নাহিদ সুলতানা যুথীকে জয়ী ঘোষণা করে ইসি ভোট গণনা কেন্দ্র ত্যাগ করেন। অবশ্য গতকাল গণনা ছাড়াই সম্পাদক পদে বিজয়ী ঘোষণার বিষয়টি প্রত্যাহার করেন নির্বাচন পরিচালনা উপ-কমিটির আহ্বায়ক সিনিয়র আইনজীবী আবুল খায়ের। এক পত্রে তিনি বলেন, একটি অনাকাঙ্ক্ষিত পরিস্থিতি সৃষ্টি করে ভোট গণনার পূর্বেই দুঃখজনকভাবে বহিরাগত মস্তান শ্রেণি কর্তৃক আমার ওপর চাপ সৃষ্টি করে লিখিত দিতে বাধ্য করা হয়।
গতকাল আড়াইটা পর্যন্ত ব্যালট বক্স বার অডিটরিয়ামে পুলিশ পাহারায় ছিল। ফের বিকাল ২টা ৪০ মিনিটের দিকে ভোট গণনার কার্যক্রম শুরু হয়। এসময় ভোট গণনার কার্যক্রমে অংশ নেয়নি বিএনপি সমর্থক নীল প্যানেল কোনো প্রার্থী। তবে ৫টা ৪০ মিনিটে নীল প্যানেলের সভাপতি পদপ্রার্থী ব্যারিস্টার এএম মাহবুব উদ্দিন খোকন ভোট গণনা কেন্দ্রে প্রবেশ করেন। এসময় তিনি ভোট গণনা কার্যক্রমের হলরুম পর্যবেক্ষণ করেন।
বঙ্গবন্ধু আওয়ামী আইনজীবী পরিষদের অন্যতম নেতা ড. মোহাম্মদ জগলুল কবির মানবজমিনকে বলেন, দুইদিন আইনজীবীগণ স্বতঃস্ফূর্তভাবে তাদের ভোট প্রদান করেন। ইসি সুষ্ঠুভাবে ভোটগ্রহণ কার্যক্রমও সম্পন করেন। রাত ১০টার পরে শুরু হয় ভোট সর্টিং কার্যক্রম। ভোট গণনার পরিবেশ না থাকায় তখন নির্বাচন কমিশন জুমার নামাজের পর ভোট গণনা শুরু করতে চান। এসময় একজন সম্পাদক প্রার্থী তা না মেনে তখনই ভোট গণনা করতে চাপ প্রয়োগ করতে থাকেন। একপর্যায়ে ভোট গণনা কেন্দ্রে বহিরাগত প্রবেশ করে ৭/৮ জন আইনজীবীকে বেধড়ক পেটাতে থাকেন। সত্যিই এমন ঘটনা দুর্ভাগ্যজনক। সুপ্রিম কোর্টের জন্য কলঙ্কজনকও। সাদা প্যানেলের সম্পাদক প্রার্থী শাহ মনজুরুল হককে এমন ঘটনা কেন ঘটলো জানতে চাইলে শুক্রবার বলেন, এটার আসলে কোনো বর্ণনাই দিতে পারবো না। নির্বাচন করেছি ভালো কথা, উনি (যুথী) উনার বাহিনী এনে দাঁড় করিয়ে রেখেছেন। এ খবর আমাদের কাছে আসার পরে আমরা বলেছি গণনার পরিবেশ নাই, পরে গণনা হবে। এটা উনি সহ্য করতে পারছেন না, ভোর ৬টার দিকে উনি নিজেই অনেকের সঙ্গে মারামারি করেছেন, অনেক নারী আইনজীবীর গলা ধাক্কা দিয়েছেন, উনি দেখিয়ে দিচ্ছেন একে মারো, উনাকে মারো, তাকে ধরো। তখন কমিশন বললো এই পরিবেশে গণনা করা যাবে না। ৩টায় গণনা করতে চাই, তখন তিনি যুবলীগের পোলাপান ডাকছে ভেতরে ঢুকিয়ে মারামারি করছে, আর নির্বাচন পরিচালনা কমিটির প্রধানকে জিম্মি করে বলছে, তাকে ঘোষণা দেয়ার জন্য গণনা লাগবে না।
যে কারণে ভোট গণনা কেন্দ্রে মারামারি: প্রত্যক্ষদর্শী একাধিক আইনজীবী মানবজমিনকে বলেন, গত দুইদিন আইনজীবীরা স্বতঃস্ফূর্ত ও শান্তিপূর্ণ ভোট প্রদান করেছেন। বিকাল ৫টা ১৫ মিনিটে সুষ্ঠুভাবে ভোট কার্যক্রমও সম্পন্ন হয়। বৃহস্পতিবার রাত ১০টার পরে শুরু হয় ভোট গণনার কার্যক্রম হিসেবে ভোট সর্টিং (গোছানো)। ১০০টি করে ব্যালট পেপার বান্ডিল করা হয়। এসব কার্যক্রম করতে গিয়ে ভোর সাড়ে ৪টা-৫টা বেজে যায়। তখন একটি বান্ডিলের ভোট গণনা শুরু হয়। এমন সময় শাহ মঞ্জুরুল হক ভোট গণনা বন্ধ রাখতে ইসিকে অনুরোধ জানান। কিন্তু সরকার সমর্থক স্বতন্ত্র প্রার্থী নাহিদ সুলতানা যুথী দ্রুত ভোট গণনা চালিয়ে যেতে চাপ প্রয়োগ করতে থাকেন। এ নিয়ে দু’পক্ষের মধ্যে কথা কাটাকাটি, তর্ক-বিতর্ক হয়। শুরু হয় ধাক্কাধাক্কি। এরই মাঝে ভোট গণনা কেন্দ্রে যুথীর পক্ষে বহিরাগতরা প্রবেশ করে শাহ মঞ্জুরুল হক সমর্থক আইনজীবীদের উপরে হামলা করে। ৭-৮ জনকে বেধড়ক পিটুনি দেয়। একপর্যায়ে গণনা ছাড়াই নির্বাচন পরিচালনা উপ-কমিটির আহ্বায়ক সিনিয়র আইনজীবী আবুল খায়ের সম্পাদক পদে বিজয়ী ঘোষণা করে বলেন, শুধুমাত্র নাহিদ সুলতানা যুথী সম্পাদক প্রার্থী উপস্থিত ছিলেন, তাই সম্পাদক পদে তাকে বিজয়ী ঘোষণা করা হলো। ভোটের ফলাফলের বিষয়ে কোনো মন্তব্য না করে সাদা প্যানেলের সম্পাদক প্রার্থী শাহ মনজুরুল হক গণমাধ্যমকে বলেন, সকাল ৮টার পর পুলিশের পাহারায় আমি সুপ্রিম কোর্ট প্রাঙ্গণ ছেড়ে বাসায় চলে এসেছি। অন্যদিকে, বিএনপি সমর্থিত প্যানেলের সম্পাদক প্রার্থী ব্যারিস্টার রুহুল কুদ্দুস কাজল বলেন, ভোটের পর আমরা নির্বাচনী প্রক্রিয়ায় ফলাফলের অপেক্ষায় ছিলাম। এখনো আমরা ফলাফলের অপেক্ষায় আছি। আমরা এখন ব্যালট বাক্সও খুঁজে পাচ্ছি না, নির্বাচন কমিশনকেও খুঁজে পাচ্ছি না।",15.345744462615881,411.0
20173827,285,শিক্ষা,"

 মানারাত কলেজে গ্র্যাজুয়েশন অনুষ্ঠান
","মানারাত ঢাকা ইন্টারন্যাশনাল স্কুল অ্যান্ড কলেজে শনিবার অনুষ্ঠিত হয় গ্র্যাজুয়েশন অনুষ্ঠান-২০২৪। কলেজের অধ্যক্ষ ব্রিগেডিয়ার জেনারেল (অব:) মো: মেহদী হাসান প্রামাণিক, পিএসসি-এর সভাপতিত্বে অনুষ্ঠানে প্রধান অতিথির বক্তব্য রাখেন ঢাকা বিশ্ববিদ্যালয়ের ফলিত রসায়ন ও কেমিকৌশল বিভাগের অধ্যাপক ড. মোহাম্মদ ইসমাইল। অনুষ্ঠানে অন্যান্য অতিথির মধ্যে উপস্থিত ছিলেন- মানারাত ট্রাস্টের সদস্য ও অ্যাকাডেমিক কমিটির আহ্বায়ক অধ্যাপক ড. মো: মোজাম্মেল হক, মানারাত ট্রাস্টের সেক্রেটারি শাহ আলম বক্সী, কলেজের উপাধ্যক্ষ অধ্যাপক মো: হাবিবুর রহমান আকন্দ ও অধ্যাপক তাহমীনা ইয়াসমীন । অনুষ্ঠানে শিক্ষার্থীদের মধ্যে বক্তৃতা করেন- মুনতাসির মাহমুদ ও মায়েশা তাহসীন। এ ছাড়াও অনুষ্ঠানে উপস্থিত ছিলেন- ‘ও-এ লেভেল’-এর কো-অর্ডিনেটর রোখসানা খানম, বালক ও বালিকা শাখার কো-অর্ডিনেটর যথাক্রমে আবদুল হামিদ খান ও রহিমা খাতুন ছাড়াও অন্যান্য শিক্ষক ও সম্মানিত অভিভাবকবৃন্দ। বিজ্ঞপ্তি।
 
",15.337915278343345,412.0
20180955,373,খেলাধুলা,"

শ্রীলঙ্কার কাছে টি-২০ সিরিজ হার বাংলাদেশ
","ঘরের মাঠেই হাজার হাজার দর্শকের সামনে প্রতিশোধ নিলো সফরকারী শ্রীলঙ্কা। শুধু কি মাঠেরই প্রতিশোধ, ঘাটেরও প্রতিশোধ নিলো পুরো শ্রীলঙ্কা টিম। মনে আছে সাকিবের টাইম আউটের কথা! এত কিছু করেও তাদের প্রতিহিংসা কমেনি। পুরস্কার মঞ্চে সবাই একসাথে ঘড়ি দেখে টাইমড আউটের কথা স্মরণ করিয়ে দিলো। ব্যাট হাতে কুশল মেন্ডিসের দারুণ ইনিংস কিংবা পেসার নুয়ান থুশারার হ্যাটট্রিক মনে ততটা দাগ কাটেনি যতটা টাইমড আউটের চিহ্ন টাইগারপ্রেমীদের হৃদয়ে কাঁটা হয়ে বিধল। ঘটনাটি গত বছরের ৬ নভেম্বরের। দিল্লির অরুণ জেটলি স্টেডিয়ামে বাংলাদেশের বিপক্ষে সেই ম্যাচে অ্যাঞ্জেলো ম্যাথুজ নতুন ব্যাটসম্যান হিসেবে ক্রিজে আসার পর নির্ধারিত সময়ের মধ্যে প্রথম বল খেলার জন্য প্রস্তুত হতে পারেননি। সুযোগ পেয়ে আম্পায়ারদের কাছে আউটের আবেদন জানিয়ে সেটারই সদ্ব্যবহার করেন অধিনায়ক সাকিব। যদিও সাকিব এ সিরিজে নেই। তারপরও পরাজয়টা তো বাংলাদেশের। আগামী ১৩ মার্চ থেকে চট্টগ্রামে তিন ম্যাচের ওয়ানডে সিরিজ খেলবে দল দু’টি।
প্রথমে ওপেনার কুশল মেন্ডিসের দুর্দান্ত ব্যাটিং এবং পরে পেসার নুয়ান থুশারার হ্যাটট্্িরকে শ্রীলঙ্কার কাছে তিন ম্যাচের টি-২০ সিরিজ হারল স্বাগতিক বাংলাদেশ। গতকাল সিলেটের আন্তর্জাতিক ক্রিকেট স্টেডিয়ামে সিরিজের তৃতীয় ও শেষ ম্যাচে ২৮ রানের হারে ২-১ ব্যবধানে সিরিজ জিতল সফরকারীরা। শ্রীলঙ্কার বিপক্ষে বাংলাদেশের প্রথম টি-২০ সিরিজ জয়ের স্বপ্ন এবারো পূরণ হলো না। হ্যাটট্রিকসহ ২০ রানে ৫ উইকেট নিয়ে ম্যাচসেরা হন থুশারা। প্রথম ম্যাচ শ্রীলঙ্কা ৩ রানে এবং পরেরটিতে বাংলাদেশ ৮ উইকেটে জিতেছিল। প্রথমে ব্যাট করে ২০ ওভারে ৭ উইকেটে ১৭৪ রানের চ্যালেঞ্জিং সংগ্রহ পায় শ্রীলঙ্কা। ৬টি করে চার-ছক্কায় ৫৫ বলে ক্যারিয়ার সেরা ৮৬ রানের ইনিংস খেলেন কুশল। জবাবে থুশারার হ্যাটট্রিকে ৩২ রানে ৪ উইকেট হারিয়ে লড়াই থেকে ছিটকে পড়ে বাংলাদেশ। তারপরও রিশাদ হোসেনের ৩০ বলে ৫৩ রানের ইনিংসে শেষ পর্যন্ত ১৪৬ রানে তুলে বড় ব্যবধানে হারের লজ্জা থেকে রক্ষা পায় টাইগাররা। টস জিতে প্রথমে ফিল্ডিংয়ের সিদ্ধান্ত নেন বাংলাদেশ অধিনায়ক নাজমুল হোসেন শান্ত। আগের দুই ম্যাচেও টস জিতে প্রথমে ফিল্ডিং করেছিল টাইগাররা। মাশরাফি বিন মর্তুজা ও মাহমুদুল্লাহর পর বাংলাদেশের তৃতীয় অধিনায়ক হিসেবে তিন ম্যাচ সিরিজের সবটিতেই টস জিতলেন শান্ত। লঙ্কান ওপেনার ধনাঞ্জয়া ডি সিলভাকে ৮ রানে শিকার করে ইনিংসের চতুর্থ ওভারে বাংলাদেশকে প্রথম সাফল্য এনে দেন পেসার তাসকিন আহমেদ। ১ উইকেটে ৪১ রান নিয়ে পাওয়ার প্লে শেষ করে তারা। অষ্টম ওভারে কামিন্দুকে (১২) থামিয়ে বাংলাদেশকে ব্রেক-থ্রু এনে দেন স্পিনার রিশাদ হোসেন। এরপর বাংলাদেশের বোলারদের ওপর চড়াও হন কুশল ও অধিনায়ক হাসারাঙ্গা ডি সিলভা। তৃতীয় উইকেট জুটিতে ৩১ বলে দ্রুত ৫৯ রান তোলার মাঝেই ২৫ বলে টি-২০তে ১৪তম হাফ-সেঞ্চুরি করেন কুশল। ১২তম ওভারে দলীয় ১০০ রানের কোটা স্পর্শ করে সফরকারীরা। পরের ওভারে কুশল-হাসারাঙ্গার (১৫) জুটি ভাঙেন পেসার মোস্তাফিজুর রহমান।
চারিথ আসালঙ্কা (৩) ফিরলেও রানের চাকা সচল রাখেন কুশল। ১৭তম ওভারে তাসকিনের দ্বিতীয় শিকার হন ছয়টি করে চার-ছক্কায় ৫৫ বলে ৮৬ রান করেন ম্যাচ সেরা নির্বাচিত হওয়া কুশল। এরপর শেষ ১৯ বলে ৩৩ রানের সুবাদে ২০ ওভারে ৭ উইকেটে ১৭৪ রানের চ্যালেঞ্জিং সংগ্রহ পায় শ্রীলঙ্কা। তাসকিন ও রিশাদ দু’টি করে এবং শরিফুল ও মোস্তাফিজ একটি করে উইকেট নেন। সিরিজ জয়ের জন্য ১৭৫ রানের টার্গেটে খেলতে নেমে তৃতীয় ওভারে ১টি চারে ৭ রান করা লিটন দাসের উইকেট হারায় বাংলাদেশ। ইনিংসের চতুর্থ ওভারে প্রথমবারের মতো আক্রমণে এসে হ্যাটট্রিক করে বাংলাদেশকে লণ্ডভণ্ড করে দেন পেসার থুশারা। দ্বিতীয় বলে বাংলাদেশ অধিনায়ক নাজমুলকে ১ রানে বোল্ড, তৃতীয় ডেলিভারিতে তৌহিদ হৃদয়কে শূন্যতে বোল্ড এবং চতুর্থ বলে মাহমুদুল্লাহ রিয়াদকে খালি হাতে লেগ বিফোর আউট করে হ্যাটট্রিক পূর্ণ করেন এই সিরিজে প্রথম খেলতে নামা থুশারা। পঞ্চম শ্রীলঙ্কান ও টি-২০র ইতিহাসে ৫৭তম হ্যাটট্রিকের নজির গড়েন সাতটি ম্যাচ খেলা থুশারা। এ ছাড়া বাংলাদেশের বিপক্ষে টি-২০তে হ্যাটট্রিক করা ষষ্ঠ বোলার তিনি। এরপর ১১ রানে সৌম্য, প্রথম ম্যাচে বাংলাদেশের সেরা পারফরমার জাকের আলী ৪ রানে বিদায় নিলে ৩২ রানে ৬ উইকেট হারিয়ে ছিটকে পড়ে টাইগাররা। টি-২০তে সবচেয়ে কম ৬ রানে উইকেট হারালো বাংলাদেশ। আগেরটি ২০১১ সালে মিরপুরে পাকিস্তানের বিপক্ষে ৩৯ রানে ৬ উইকেট হারিয়েছিল।হারের মুখে ছিটকে পড়া বাংলাদেশকে খেলায় ফেরানোর চেষ্টা করেন রিশাদ। সপ্তম উইকেটে মাহেদিকে নিয়ে ৩১ বলে ৪৪ এবং অষ্টম উইকেটে তাসকিনের সাথে ২১ বলে ৪১ রান যোগ করেন রিশাদ। ২৬ বলে টি-২০তে প্রথম হাফ সেঞ্চুরির স্বাদ পান। আফিফ হোসেনের পর বাংলাদেশের দ্বিতীয় ব্যাটার হিসাবে আট বা এরপর নেমে হাফ সেঞ্চুরি করলেন রিশাদ। ১৭তম ওভারে দলীয় ১১৭ রানে থিকশানার বলে আউট হওয়ার আগে সাতটি ছক্কায় ৩০ বলে ৫৩ রান করেন রিশাদ। তাসকিন ২১ বলে ৩১ রানের সুবাদে হারের ব্যবধান কমিয়ে ১৪৬ রানে অলআউট হয় বাংলাদেশ। থুশারা ৫ উইকেট নেন।
সংক্ষিপ্ত ইনিংস :শ্রীলঙ্কা ইনিংস : ১৭৪/৭ (কুশল ৮৬, কামিন্দু ১২, ম্যাথুজ ১০, শানাকা ১৯, শরিফুল ১/২৮, তাসকিন ২/২৫, মোস্তাফিজ ১/৪৭, রিশাদ ২/৩৫)। বাংলাদেশ ইনিংস : ১৯.৪ ওভারে ১৪৬/১০ (লিটন ৭, সৌম্য ১১, নাজমুল ১, হৃদয় ০, মাহমুদুল্লাহ ০, জাকের ৪, মাহেদি ১৯, রিশাদ ৫৩, তাসকিন ৩১, শরিফুল ৪, মোস্তাফিজু ৭*, ধনাঞ্জয়া ১/২, থুশারা ৫/২০, হাসারাঙ্গা ২/৩২, থিকশানা ১/৩৫, শানাকা ১/১১)। ফল : শ্রীলঙ্কা ২৮ রানে জয়ী। সিরিজ : তিন ম্যাচ সিরিজ ২-১ ব্যবধানে জয়ী শ্রীলঙ্কা। 
",15.315896309784119,413.0
20046673,90,বিনোদন,মারা গেছেন পর্নো তারকা সোফি লিওনে,"মাত্র ২৬ বছর বয়সী পর্নো তারকা সোফি লিওনে মারা গেছেন। তার সৎপিতা মাইক রোমেরা বলেছেন, তাকে নিজের এপার্টমেন্টে ‘অচেতন’ অবস্থায় পাওয়া গেছে। শনিবার তিনি বলেছেন, ১লা মার্চ যুক্তরাষ্ট্রে নিজের বাসায় মৃত অবস্থায় তাকে দেখতে পায় পরিবারের সদস্যরা। গো ফান্ড মি’তে এসব কথা লিখেছেন মাইক রোমেরা। গো ফান্ড মি’তে তিনি সোফির অন্ত্যেষ্টিক্রিয়ার জন্য তহবিল সংগ্রহে সাহায্যের আবেদন জানিয়েছেন। এ খবর দিয়েছে অনলাইন এনডিটিভি।
মাইক রোমেরা বলেন, তার মা ও পরিবারের পক্ষ থেকে এটা খুবই হৃদয় ভারাক্রান্ত খবর যে, আমাদের প্রিয় সোফির মৃত্যুর খবর শেয়ার করছি। সোফির আকস্মিক চলে যাওয়াতে তার পরিবার ও বন্ধুমহল ভেঙে পড়েছেন। হতাশায় ডুবে গেছেন। তার জন্য শোক প্রকাশ করছি। পাশাপাশি তার পরিবার আর্থিক সংকটের মুখোমুখি।বিজ্ঞাপনএমনটার জন্য পরিবার প্রস্তুত ছিল না।
তিনি আরও জানান, তার মৃত্যুর কারণ অনুসন্ধানে স্থানীয় পুলিশের তদন্ত চলমান। ১০১ মডেলিং নামের এজেন্সিকে নিজের এজেন্সি হিসেবে ব্যবহার করতেন সোফি। ওই এজেন্সিও মৃত্যুর খবর নিশ্চিত করেছে। তারা বলেছে, প্রিয় সোফি লিওনের বিয়োগান্তক চলে যাওয়ায় তাদের হৃদয় ভেঙে গেছে। সে ছিল আমাদের চমৎকার এক উৎসাহ। আমাদের অনেককে স্পর্শ করে ছিল সে। সৃষ্টিকর্তা এই ছোট্ট ‘অ্যানজেল’কে শান্তিতে রাখুন। তিনি জানেন, আমরা তাকে কতটা ভালবাসতাম। তার পরিবারের জন্য গো ফান্ড মি একাউন্ট খোলা হয়েছে।
তারা আরও বলেছে, সোফি আত্মহত্যা করতে পারে না। তার ঘরে কেউ জোর করে প্রবেশ করে হত্যা করেছে কিনা, সে বিষয়টি তদন্ত করা হচ্ছে এখন। মাত্র ১৮ বছর বয়সে পর্নো শিল্পে প্রবেশ করেন সোফি লিওনে। তিনি যুক্তরাষ্ট্রের মিয়ামিতে জন্মগ্রহণ করেন ১৯৯৭ সালের ১০ই জুন। তার মোট অর্জিত সম্পদ ছিল ১০ লাখ ডলার। তাকে নিয়ে এ বছর পর্নো জগতের চারজন তারকা মারা গেছেন। তারা হলেন কাগনি লিন কার্টার, জেসে জেইন, থাইনা ফিল্ডস এবং সোফি লিওনে।",15.225145770918658,414.0
20173769,276,বিজ্ঞান,"
করতোয়ায় বোরো আবাদ 
এর কারণ কী?
","দৈনিক নয়া দিগন্তের পঞ্চগড় প্রতিনিধি জানান, করতোয়াসহ পঞ্চগড়ের প্রায় সব নদীতেই বোরো আবাদ হচ্ছে। নদীর বুকে পলি জমে আবাদযোগ্য জমিতে রূপ নিয়েছে। নতুন পলিমাটিতে বোরো ধান, রসুন, পেঁয়াজ, বাদাম, তিল, পাট, ভুট্টা ও গমসহ শাকসবজির চাষ হচ্ছে। নদীর বুকে বাতাসে দোল খাওয়া বোরো ধানের সবুজ ক্ষেত দেখলে মন ভরে যায়। তবে, পানিশূন্য নদীর বুক বেদনারও উদ্রেক করে। তখন মন বিষাদে ছেয়ে যায়।পরিবেশবিদরা বলেন, পঞ্চগড়সহ উত্তরাঞ্চল মরুভূমিতে রূপ নিতে চলেছে। খরা মৌসুমে ভূগর্ভস্থ পানির স্তর অস্বাভাবিক নিচে। এ কারণে নদীর বুকে সবুজ ধান দোলা দিলেও আবাদি জমিগুলো ফসলহীন। পঞ্চগড়সহ উত্তরাঞ্চলের মানুষের জীবনে এসেছে দুর্ভোগ। নদীর বুকে ফসলের সমারোহ থাকলেও সাধারণ কৃষিজীবীদের ভাগ্য এতে খুলছে না। ফারাক্কা বাঁধের কারণে পঞ্চগড়সহ উত্তরাঞ্চলের শতাধিক নদী এখন পানিশূন্য। নদীগুলো মরে যাচ্ছে। কোনো কোনো নদীর বুকে পানির ক্ষীণধারা চলমান থাকলেও সেটি নদীকে বাঁচিয়ে রাখতে পারছে না। ইতোমধ্যে নদী আবাদি জমিতে রূপ নিচ্ছে। নদীর বুকে আবাদ হচ্ছে বোরো ধানসহ নানা জাতের সবজি।
৪০ বছর আগেও এই করতোয়া নদীর বুকে শুকনো মৌসুমেও টলমল করত পানি। নদীতে স্রোত ছিল, সারা বছর পালতোলা নৌকা চলত। এখন পলিমাটি জমে জমে ভরাট হয়ে আবাদি জমিতে রূপ নিয়েছে। বন্ধ হয়ে গেছে উজান থেকে আসা পানির স্রোত। এতে করে নদীপারের জীবনযাত্রায় পড়েছে নৈতিকতার প্রভাব। পরিবেশ, কৃষি ও নিম্ন আয়ের সাধারণ মানুষের জীবন আর নদীকেন্দ্রিক নেই। গোয়ালপাড়ার আইয়ুব আলী জানান, নদীর বুকে প্রায় ৫০ শতক জমিতে বোরো চাষ করেছেন। সেই ধানে সারা বছরের খাবার হয়ে যায়। ডাহুক নদীতে বোরো ধানের চাষ করেছেন মাঝিপাড়ার ইসহাক আলী, জালাল উদ্দীন ও হেলাল। নদীনির্ভর পরিবারগুলো এভাবেই নদীর বুকে কৃষিনির্ভর হয়ে উঠছে। অনেকে নদীর বুকে রসুন, পেঁয়াজ, আলু ও গমের চাষ করেছেন। কেউ মিষ্টিকুমড়া, লাউ, তিল ও কাঁচামরিচের আবাদ করেছেন। কারো ভুট্টার ক্ষেতে ঢেউয়ের মতো বয়ে যাচ্ছে দক্ষিণ হাওয়া। অনেকে লাফাশাক, লালশাক, পালংশাক, ডাঁটাশাকের চাষ করেছেন। এসব শাক বাজারে বিক্রির জন্য নিয়ে আসছেন। প্রবহমান নদীগুলোর মধ্যে করতোয়া, ডাহুক, টাংগন, চাওয়াই, মহানন্দা, পাথরাজ, তিরনই, বুড়ীতিস্তাসহ প্রায় ২৯টি নদীতে বর্ষা মৌসুমে স্রোতোধারা প্রবহমান থাকলেও শুকনো মৌসুমে সব নদীর স্রোতই বন্ধ হয়ে যায়। অনেকেই বলছেন, পঞ্চগড়সহ উত্তরাঞ্চলের অধিকাংশ নদীই এখন মানচিত্র থেকে হারিয়ে যেতে বসেছে।
পরিবেশবিদরা মনে করেন, খরা ও মরুর প্রভাব দূর করার জন্য হারিয়ে যাওয়া নদীগুলোর প্রবাহ নিশ্চিত করা জরুরি। রিভারাইন পিপল বাংলাদেশের অধ্যাপক ড. তুহিন ওয়াদুদ বলেন, এ অঞ্চলের নদীগুলো কৃষি, জীববৈচিত্র্য ও পরিবেশের একটি অভাবনীয় ইতিবাচক ফল বয়ে আসে। পঞ্চগড়ে নদীগুলোতে পানির প্রবাহ না থাকায় পশুপাখি জীবজন্তুর ওপরও বিরূপ প্রভাব পড়ছে। নদীর আশপাশের জমির মালিক ও চাষিরা নদীকেন্দ্রিক সুবিধা থেকে বঞ্চিত।আমরাও মনে করি, নদীগুলোকে আর হারিয়ে যেতে দেয়া যায় না। কারণ, তাহলে সবারই ক্ষতি। এ ক্ষতি অপূরণীয়।
",15.217518572299397,415.0
20181140,395,বিনোদন,"

অস্কার পাওয়া যে ১০টি চলচ্চিত্র না দেখলেই নয়
","চলতি বছরের ১০ মার্চ থেকে লসএঞ্জেলসের হলিউডের ডলবি থিয়েটারে শুরু হচ্ছে ২০২৪ সালের অস্কার আসর।
এদিন থেকে ঘোষণা করা হবে ২০২৩ সালের সেরা চলচ্চিত্রস বিভিন্ন ক্যাটাগরিতে সেরা পুরস্কার জয়ীদের নাম।
১৯২৯ সাল থেকে শুরু হওয়া অস্কারের এবার বসছে ৯৬তম আসর। পুরো আসরের উপস্থাপনায় থাকবেন জিমি কিমেল।
এই পুরস্কার ঘোষণার আগে বিবিসি বাংলা অস্কারের বিভিন্ন আসরের সেরা ১০টি চলচ্চিত্র সম্পর্কে জানার চেষ্টা করেছে। বিশেষ করে যেগুলো সম্পর্কে চলচ্চিত্র ও টেলিভিশন সিরিজসহ বিভিন্ন কন্টেন্ট সম্পর্কিত অনলাইন ডেটাবেজ আইএমডিবিতেও ভালো রেটিং রয়েছে।
১. দ্য গডফাদার১৯৭২ সালে মুক্তি পায় ১৭৫ মিনিটের চলচ্চিত্র দ্য গডফাদার। পরের বছর অর্থাৎ ১৯৭৩ সালে এটি সেরা চলচ্চিত্র হিসেবে অস্কার পুরস্কার লাভ করে। প্যারামাউন্ট পিকচার্সের সাথে মিলে এ চলচ্চিত্রটির পরিচালনা করেছেন ফ্রান্সিস ফোর্ড কপোলা। চিত্রনাট্য যৌথভাবে লিখেছেন মারিও পুজো এবং ফ্রান্সিস ফোর্ড কপোলা।
এটি মূলত ক্রাইম ড্রামা ধারার সিনেমা। আইএমডিবি-তে এই চলচ্চিত্রটির রেটিং ১০ এর মধ্যে ৯.২।
এই সিনেমাতে অভিনয় করে প্রশংসিত হন মার্লোন ব্র্যান্ডো এবং এল পাসিনো। মূল চরিত্রে আরো ছিলেন জেমস কান এবং ডিয়ান কিটন।
মূলত মার্কিন লেখক মারিও পুজোর ‘দ্য গডফাদার’ নামে উপন্যাসের আলোকে চলচ্চিত্রটি নির্মাণ করা হয়েছিল। মুক্তি পাওয়ার বছরে এটি ছিল সর্বোচ্চ ব্যবসা সফল সিনেমা। আইএমডিবি এর তথ্য অনুযায়ী, চলচ্চিত্রটি ১৩৪.৯৭ মিলিয়ন মার্কিন ডলার আয় করেছে।
৪৫তম অস্কারে একাধারে সেরা চলচ্চিত্র, সেরা অভিনেতা এবং বেস্ট অ্যাডাপ্টেড স্ক্রিনপ্লে- ক্যাটাগরিতে পুরস্কার জিতেছিল সিনেমাটি। নমিনেশন পেয়েছিল আরো সাতটি পুরস্কারের জন্য। যার মধ্যে রয়েছে সেরা পরিচালক এবং সেরা পার্শ্ব অভিনেতা।
শুধু অস্কারই নয়, দ্য গডফাদারকে মনে করা হয় এ পর্যন্ত নির্মিত সবচেয়ে প্রভাবশালী চলচ্চিত্র হিসেবে। গ্যাংস্টার জনরায় একটি ল্যান্ডমার্ক হিসেবে বিবেচিত হয় দ্য গডফাদার।
চলচ্চিত্রটির আরো দু’টি সিকুয়েল রয়েছে। দ্য গডফাদার পার্ট টু (১৯৭৪) এবং দ্য গডফাদার পার্ট থ্রি (১৯৯০)।
সিনেমার গল্পে দেখা যায়, ১৯৪৫ এর দশকে যুক্তরাষ্ট্রের নিউইয়র্ক সিটিতে করলিয়নি মাফিয়া পরিবারের প্রধান হচ্ছেন ‘ডন’ ভিটো করলিয়নি। তিনিই গডফাদার। তার মেয়ের বিয়ের আনুষ্ঠানিকতা চলছে। সেখানে উপস্থিত তার সবচেয়ে ছোট ছেলে মাইকেল যিনি দ্বিতীয় বিশ্বযুদ্ধে অংশ নেয়া একজন মেরিন। তিনি তার বাবার ব্যবসার বিষয়ে আগ্রহী নন।
ভিটো একজন ক্ষমতাবান ব্যক্তি যিনি তার প্রতি আনুগত্যকারীদের সাথে বন্ধুসুলভ হলেও বিরোধিতাকারীদের প্রতি নিষ্ঠুর। কিন্তু যখন ক্ষমতাশালী প্রতিদ্বন্দ্বী একটি পক্ষ মাদক বিক্রিতে তার সহায়তা চায় তিনি তা নাকচ করে দেন। এর ফলে ভিটোর অনুসরণকৃত পুরনো রীতি এবং নতুন নিয়মকানুনের মধ্যে দ্বন্দ্বের সূত্রপাত ঘটায়। দুই পক্ষের মধ্যেও দ্বন্দ্ব শুরু হয়।
এর জের ধরে ভিটোর ছোট ছেলে ও সাবেক মেরিন অনিচ্ছা স্বত্বেও বাবার ব্যবসাতে জড়িয়ে পড়েন। শুরু হয় মাফিয়া পরিবারগুলোর মধ্যে সঙ্ঘাত। দেখা দেয়, করলিয়নি পরিবারের ধসে পড়ার শঙ্কা।
২. শিন্ডলার্স লিস্টপ্রায় ১৯৫ মিনিটের এ চলচ্চিত্রটি বায়োগ্রাফি, ড্রামা ও হিস্টোরি ঘরানার। ১৯৯৩ সালে এটি মুক্তি পায়। সিনেমাটির পরিচালক স্টিভেন স্পিলবার্গ। প্রযোজক সংস্থা ইউনিভার্সাল পিকচার্স। অভিনয় করেছেন লিয়াম নিসন, রালফ ফিয়েনেস-সহ আরো অনেকে।
আইএমডিবি এ চলচ্চিত্রটির রেটিং ১০ এর মধ্যে ৯। আর সব মিলিয়ে চলচ্চিত্রটি আয় করেছে ৯৬.৯০ মিলিয়ন ডলার।
১৯৮২ সালে প্রকাশিত অস্ট্রেলিয়ান ঔপন্যাসিক থমাস কেনিয়ালি রচিত ‘শিন্ডলার্স আর্ক’ এর ওপর ভিত্তি করে চলচ্চিত্রটি নির্মাণ করা হয়েছে।
অস্কার শিন্ডলার নামে জার্মান একজন শিল্পপতির জীবনীর ওপর ভিত্তি করে রচিত হয়েছে এই চলচ্চিত্রটি, যার চিত্রনাট্য লিখেছেন স্টিভেন জাইলিয়ান।
এই চলচ্চিত্রে দেখানো হয়, অস্কার শিন্ডলার একজন লোভী জার্মান ব্যবসায়ী যিনি অনেকটা অনাকাঙ্ক্ষিতভাবেই জার্মান নাৎসিদের ইহুদিদের উপর চালানো হত্যাকাণ্ডের চিত্র দেখে মানবিক হয়ে উঠেন।
দ্বিতীয় বিশ্বযুদ্ধের পর পোল্যান্ডের ক্রাকোতে নিজের স্থাপিত একটি কারখানায় কাজ করার জন্য নিয়োগের মাধ্যমে তিনি ইহুদিদের জীবন রক্ষা করেন। এর বিনিময়ে জার্মান নাৎসি বাহিনীকে মোটা অঙ্কের ঘুষ দিতে হয় তাকে। এভাবে তার কারখানাটি মূলত ইহুদিদের জন্য একটি আশ্রয়স্থল হয়ে উঠে।
এই প্রক্রিয়ায় তিনি প্রায় ১১০০ ইহুদিকে হলোকাস্ট থেকে রক্ষা করেন। সব মানুষের মধ্যেই ভালো গুণ রয়েছে- এই বার্তাটিই এই চলচ্চিত্রের মাধ্যমে ফুটিয়ে তোলা হয়েছে।
১৯৯৪ সালে সেরা চলচ্চিত্রসহ মোট সাতটি ক্যাটাগরিতে অস্কার পায় চলচ্চিত্রটি।
৩. লর্ড অব দ্য রিংস: দ্য রিটার্ন অব দ্য কিংপ্রায় ২০১ মিনিট দীর্ঘ চলচ্চিত্রটি অ্যাকশন, অ্যাডভেঞ্চার এবং ড্রামা ঘরানার। সিনেমাটি পরিচালনা করেছেন পিটার জ্যাকসন।
২০০৩ সালে মুক্তি পাওয়া এ সিনেমাটির আইএমডিবি-তে রেটিং ১০ এর মধ্যে ৯। চলচ্চিত্রটি সব মিলিয়ে আয় করেছে ৩৭৭.৮৫ মিলিয়ন ডলার।
ইংরেজ লেখক জন রোনাল্ড রিউয়েল টলকিয়েন- এর লেখা লর্ড অব দ্য রিংস বইয়ের তৃতীয় খণ্ডের ওপর ভিত্তি করে নির্মিত হয়েছে চলচ্চিত্রটি।
এটি মূলত হাই ফ্যান্টাসি অ্যাডভেঞ্চার ফিল্ম অর্থাৎ পুরোপুরি কাল্পনিক চরিত্র ও গল্পের সমন্বয়ে নির্মিত। এই সিনেমাতে যে জগত কল্পনা করা হয় তার থেকে বাস্তবিক জগত সম্পূর্ণ আলাদা।
মূল গল্পে দেখা যায়, কল্পিত মিডল আর্থ বা পৃথিবীর মধ্যভাগের নিয়ন্ত্রণ নিয়ে শুভ এবং অশুভ শক্তির মধ্যে চূড়ান্ত যুদ্ধ শুরু হয়। এর মধ্যে ফ্রোডো এবং স্যাম নামে দুটি চরিত্র একটি রিং(আংটি) ধ্বংস করার জন্য মর্ডরে পৌঁছায়। এই আংটি বিশেষ ক্ষমতাসম্পন্ন এবং একই সাথে এটি একে ধারণকারীকেও নিয়ন্ত্রণ করে থাকে।
এদিকে, শুভ শক্তির নেতৃত্বে থাকা অ্যারাগর্ন তার সামরিক বাহিনী নিয়ে অশুভ শক্তির নেতৃত্বে থাকা সউরনের বাহিনীর মোকাবেলা করতে মিনাস টিরিথ নামে শহরে হাজির হয়।
২০০৪ সালে সেরা চলচ্চিত্রসহ ১১টি ক্যাটাগরিতে অস্কার জেতে চলচ্চিত্রটি।
৪. দ্য গডফাদার পার্ট টুএটি মূলত ১৯৭২ সালে মুক্তি পাওয়া রেকর্ড ব্রেকিং সিনেমা ‘দ্য গডফাদার’ এর সিক্যুয়াল।
চলচ্চিত্রটি মুক্তি পায় ১৯৭৪ সালে। ২০২ মিনিটের চলচ্চিত্রটি ক্রাইম ড্রামা ঘরানার। আইএমডিবি-তে এর রেটিং ৯।
গল্পে দেখা যায়, দ্য গডফাদার এর মূল চরিত্র ভিটো কর্লিয়নিকে ১৯২০ এর দশকে তরুণ বয়সে তুলে ধরা হয়। নিউইয়র্ক সিটি এবং সিসিলিতে তার বেড়ে উঠার সময় চিত্রিত হয়। একইসাথে তার ক্যারিয়ার শুরু এবং তা এগিয়ে নেয়া থাকে গল্পের বুননে। তার ছেলে মাইকেল কিভাবে পরিবারভিত্তিক সিন্ডিকেটে তার নিজের পরিবারের অবস্থান ও প্রভাবকে আরো মজবুত করে এবং বিস্তার ঘটায়। ১৯৫০ এর দশকে মাইকেল র্লিয়নি তার পারিবারিক ব্যবসা লাস ভেগাস, হলিউড এবং কিউবায় সম্প্রসারিত করেন।
আগের চলচ্চিত্রটির মতোই এটিও নির্মাণ করেছেন পরিচালক ফ্রান্সিস ফোর্ড কপোলা। মূল চরিত্রে অভিনয় করেছেন আল পাসিনো, রবার্ট ডি নিরো, রবার্ট ডুভাল এবং ডিয়ান কিটন।
আইএমডিবি-এর তথ্য অনুযায়ী, চলচ্চিত্রটির মোট আয় ৫৭.৩০ মিলিয়ন ডলার।
১৯৭৫ সালে সেরা চলচ্চিত্রসহ ছয়টি ক্যাটাগরিতে অস্কার জেতে চলচ্চিত্রটি।
৫. ফরেস্ট গাম্প১৯৯৪ সালে মুক্তি পাওয়া ফরেস্ট গাম্প চলচ্চিত্রটি ড্রামা এবং রোমান্স ঘরানার।
চলচ্চিত্রটি পরিচালনা করেছেন রবার্ট জেমেকিস। এতে অভিনয় করেছেন টম হ্যাঙ্কস, রবিন রাইট, গ্যারি সিনিস, স্যালি ফিলডসহ অনেকে।
আইএমডিবি-তে এই সিনেমাটির রেটিং ১০ এর মধ্যে ৮.৮। সব মিলিয়ে চলচ্চিত্রটি আয় করেছে ৩৩০.২৫ মিলিয়ন ডলার।
এর গল্পে দেখা যায়, যুক্তরাষ্ট্রের অ্যালাবামার একজন ব্যক্তি ফরেস্ট গাম্প যার আইকিউ কম। তার একমাত্র বন্ধু জেনি।
ফরেস্ট গাম্প সামরিক বাহিনীতে যোগ দেন, ভিয়েতনাম যুদ্ধে যান, সেখানে তার নতুন দুই বন্ধ ড্যান এবং বুবার সাথে দেখা হয়, বেশ কয়েকটি পদক জেতেন, বিখ্যাত চিংড়ির ব্যবসা গড়ে তোলেন, পিং-পং ক্রেজ তৈরি করেন, বেশ কয়েকবার প্রেসিডেন্টের সাথেও সাক্ষাৎ করেন।
কিন্তু এতোসব কিছু ছাপিয়ে তিনি ভাবতে থাকেন তার শৈশবের প্রেমিকা জেনির কথা। তিনি বোঝাতে চান, যে কেউ, যে কাউকে ভালবাসতে পারে।
সিনেমাটিতে মূলত ফরেস্ট গাম্পের দৃষ্টিভঙ্গি থেকে ১৯৫০ এর দশক থেকে শুরু করে ৭০ এর দশক পর্যন্ত মার্কিন ইতিহাসের চিত্র দেখানো হয়েছে।
১৯৯৫ সালে সেরা চলচ্চিত্রসহ ছয়টি ক্যাটাগরিতে অস্কার পুরস্কার পায় চলচ্চিত্রটি।
৬. ওয়ান ফ্লিউ ওভার দ্য কুক্কু’স নেস্ট১৯৭৫ সালে মুক্তি পাওয়া চলচ্চিত্রটি ড্রামা ঘরানার। পরিচালনা করেছেন মাইলোস ফোরম্যান। এতে অভিনয় করেছেন জ্যাক নিকোলসন, লুইস ফ্লেচার, মাইকেল বেরিম্যান, পিটার বরোক্কোসহ অনেকে।
আইএমডিবি-তে এই চলচ্চিত্রটির রেটিং ১০ এর মধ্যে ৮.৭। চলচ্চিত্রটি মোট আয় করেছে ১১২ মিলিয়ন ডলার।
সিনেমার গল্পটি শুরু হয় ম্যাকমারফি নামে একজন অপরাধীর মাধ্যমে। তিনিই এই সিনেমার মূল চরিত্র। অপরাধের দায়ে কারাদণ্ড পাওয়ার পর জেলে কাজ করা এড়াতে তিনি পাগল হওয়ার অভিনয় করেন।
পরে তাকে একটি মানসিকভাবে অস্থিতিশীলদের জন্য তৈরি করা একটি ওয়ার্ডে পাঠানো হয়।
সেখানকার নার্সদের ক্ষমতার অপব্যবহার এবং নির্যাতনের চিত্র দেখেন তিনি। পরে নার্সদের এই নির্যাতনমূলক আচরণের বিরুদ্ধে একটি প্রতিরোধ গড়ে তোলেন তিনি।
১৯৭৬ সালে সেরা চলচ্চিত্রসহ মোট পাঁচটি ক্যাটাগরিতে অস্কার পায় চলচ্চিত্রটি।
৭. দ্য সাইলেন্স অব দ্য ল্যাম্বস১৯৯১ সালে মুক্তি পাওয়া চলচ্চিত্রটি ক্রাইম ড্রামা ও থ্রিলার ঘরানার।
এটি পরিচালনা করেছেন জোনাথন ডিমি। আইএমডিবি-তে এই চলচ্চিত্রের রেটিং ১০ এর মধ্যে ৮.৬। চলচ্চিত্রটি মোট আয় করেছে ১৩০.৭৪ মিলিয়ন ডলার।
এর মূল গল্পে দেখা যায়, ক্লারিস স্টারলিং নামে তরুণ একজন এফবিআই এজেন্টের গল্প নিয়ে আবর্তিত হয় পুরো সিনেমাটি।
পাগলাটে এক সিরিয়াল কিলার যে তার শিকারদের হত্যা করার পর গায়ের চামড়া তুলে ফেলে- তাকে ধরার চেষ্টা করে ওই এফবিআই অ্যাজেন্ট। তবে তাকে ধরতে হলে গ্রেফতারকৃত আরেক নরখাদক সিরিয়াল কিলারের সহায়তা দরকার। এই ঘটনাকে কেন্দ্র করেই এগিয়ে চলে গল্প। চলচ্চিত্রটি মোট ১১৮ মিনিটের।
১৯৯২ সালে সেরা চলচ্চিত্রসহ মোট পাঁচটি ক্যাটাগরিতে অস্কার পুরস্কার জিতে নেয় চলচ্চিত্রটি। এতে অভিনয় করেছেন জোডি ফস্টার, অ্যান্থনি হপকিন্স, স্কট গ্লেনম টেড লেভিনসহ অনেকে।
৮. প্যারাসাইট২০১৯ সালে মুক্তি পাওয়া কোরিয়ান ড্রামা থ্রিলার মুভি প্যারাসাইট।
ইংরেজির বাইরে ভিন্ন ভাষার সিনেমা হিসাবে এটি প্রথমবারের মতো অস্কারের সেরা চলচ্চিত্রের পুরস্কার জিতে নেয়। সেরা চলচ্চিত্র ছাড়াও আরো তিনটি ক্যাটাগরিতে সে বছর অস্কারে জেতে এই সিনেমাটি।
এটি পরিচালনা করেছেন বং জু হ।
আইএমডিবি-তে এই সিনেমাটির রেটিং ১০ এর মধ্যে ৮.৫। ১৩২ মিনিটের সিনেমাটি মুক্তির পর ৫৩.৩৭ মিলিয়ন ডলার আয় করেছে।
এতে দেখানো হয়, সিউলে একটি হাফ-বেজমেন্ট অ্যাপার্টমেন্টে থাকে কিম পরিবারের চার সদস্য- বাবা-মা আর তরুণ দুই ভাই-বোন। দরিদ্র এই পরিবারের তরুণ কি উ তার এক বন্ধুর মাধ্যমে ধনবান পার্ক পরিবারে শিশুদের টিউশনের কাজ পায়। পার্ক পরিবার বাস করে আলিশান এক বাড়িতে।
পরে সে তার বোনকে একই পরিবারে আর্ট-ইন্সট্রাক্টর হিসেবে কাজ দেয়। কিন্তু পার্ক পরিবারের কেউই জানে না যে তারা ভাই-বোন এবং একই পরিবারের সদস্য। এভাবে নিজেদের বাবা-মাকে পার্ক পরিবারের ওই আলিশান বাড়িতে নিয়ে আসতে বাড়ির কাজের লোকদের বিভিন্ন দোষ ধরে তাদের চাকরিচ্যুত করার চেষ্টা করে। এ নিয়েই এগিয়ে যায় গল্প। সিনেমাটিতে মূলত লোভ এবং শ্রেণি বৈষম্যের দ্বন্দ্ব ফুটিয়ে তোলা হয়েছে।
৯. গ্ল্যাডিয়েটর২০০০ সালে মুক্তি পাওয়া তুমুল জনপ্রিয় সিনেমা গ্ল্যাডিয়েটর অ্যাকশন, অ্যাডভেঞ্চার এবং ড্রামা ঘরানার।
সিনেমাটি পরিচালনা করেছেন রিডলি স্কট। অভিনয় করেছেন রাসেল ক্রো, জোয়াকুইন ফোনিক্স, কনি নিয়েলসন ও অলিভার রিডসহ অনেকে।
আইএমডিবি-তে এই সিনেমাটির রেটিং ১০ এর মধ্যে ৮.৫। ১৫৫ মিনিটের চলচ্চিত্রটি মুক্তির পর আয় করেছে ১৮৭.৭১ মিলিয়ন ডলার।
২০০১ সালে সেরা চলচ্চিত্রসহ মোট পাঁচটি ক্যাটাগরিতে অস্কার জয় করে নেয় সিনেমাটি।
সিনেমাটিতে সাবেক একজন রোমান জেনারেলের প্রতিশোধ স্পৃহার গল্প নিয়ে এগিয়ে যায়। এতে দেখানো হয়, ম্যাক্সিমাস একজন ক্ষমতাশালী রোমান জেনারেল যাকে তার সম্রাট মার্কাস অরেলিয়াস প্রচণ্ড পছন্দ করেন। তিনি তার মৃত্যুর আগে তার উত্তরসূরি হিসেবে ছেলে কমোডাসের পরিবর্তে ম্যাক্সিমাসকে নির্বাচন করেন।
এ নিয়ে ক্ষমতার দ্বন্দ্বে হত্যা করা হয় ম্যাক্সিমাসের পুরো পরিবারকে। বন্দী করা হয় তাকে এবং গ্ল্যাডিয়েটর হিসেবে একটি খেলায় অংশগ্রহণ করতে বলা হয়। মৃত্যু না হওয়া পর্যন্ত যে খেলা চলতে থাকার রীতি থাকে। এমন পরিস্থিতি থেকে কিভাবে তিনি সম্রাটের মোকাবেলা করেন সেই গল্প রয়েছে এই সিনেমায়।
১০. দ্য ডিপার্টেড২০০৬ সালে মুক্তি পাওয়া দ্য ডিপার্টেড সিনেমাটি ক্রাইম, ড্রামা ও থ্রিলার ঘরানার। এটি পরিচালনা করেছেন মার্টিন স্করসেজি।
১৫১ মিনিটের এ সিনেমাটির আইএমডিবি রেটিং ৮.৫। এতে অভিনয় করেছেন লিওনার্দো ডি ক্যাপ্রিও, ম্যাট ড্যামন, জ্যাক নিকলসন, মার্ক ওয়ালবার্গসহ আরো অনেকে। মুক্তির পর থেকে এটি ১৩২.৩৮ মিলিয়ন ডলার আয় করেছে।
সিনেমাটির গল্প আগায় একজন চোরাগোপ্তা পুলিশ এবং পুলিশের মধ্যে থাকা একজন গুপ্তচরকে নিয়ে, যারা পরস্পরকে খুঁজে বের করার চেষ্টায় নিয়োজিত থাকে। এই চেষ্টার মধ্যেই তারা সাউথ বোস্টনে একটি আইরিশ গ্যাংয়ের সাথে জড়িয়ে পড়ে।
২০০৭ সালে সেরা চলচ্চিত্রসহ মোট চারটি ক্যাটাগরিতে অস্কার জয় করে নেয় সিনেমাটি।
সূত্র : বিবিসি
",15.212803055815865,416.0
20051811,260,খেলাধুলা,নেপালে ফের উড়ল লাল-সবুজের কেতন,"নেপাল যেন পয়মন্ত হয়ে উঠছে বাংলাদেশের মেয়েদের জন্য। ছেলেরা না পারলেও হিমালয়ের দেশটি থেকে একের পর এক ট্রফি এনে দিচ্ছেন মেয়েরা। ১৭ মাস পর নেপালে আবার উড়ল লাল-সবুজের পতাকা।
২০২২ সালের সেপ্টেম্বরে মেয়েদের সিনিয়র সাফে অপরাজিত চ্যাম্পিয়ন হয়েছিলেন সাবিনারা। এবার মেয়েদের অনূর্ধ্ব-১৬ টুর্নামেন্টেও দাপটের সঙ্গে খেলে অপরাজিত চ্যাম্পিয়ন হয়েছে বাংলাদেশ।
গত মাসে ঢাকায় অনুষ্ঠিত সাফ অনূর্ধ্ব-১৯ নারী চ্যাম্পিয়নশিপে টসকাণ্ডে ভারতের সঙ্গে ট্রফি ভাগাভাগি করতে হয়েছিল বাংলাদেশকে। এবার আর সেই সুযোগ ভারতকে দেয়নি কিশোরীরা। টাইব্রেকারে তেরঙ্গাদের হারিয়েই শিরোপা জয়ের উল্লাস করেছেন অর্পিতা বিশ্বাস, সুরভী আকন্দরা।
চার দলের সাফ অনূর্ধ্ব-১৬ টুর্নামেন্টে ফেভারিটের মতোই খেলেছে বাংলাদেশ। গ্র“পপর্বে নেপালকে ২-০ গোলে, ভারতকে ৩-১ গোলে এবং ভুটানকে ৬-০ গোলে হারিয়ে সেরা দল হিসাবেই ফাইনালে উঠেছিল অর্পিতা বিশ্বাসরা। রোববার ফাইনালে সমানে সমান লড়ে টাইব্রেকারে ভারতকে হারিয়ে শিরোপা উৎসব করেছে লাল-সবুজের মেয়েরা।
দলীয় সাফল্যের পাশাপাশি টুর্নামেন্টে বাংলাদেশের ব্যক্তিগত অর্জনও রয়েছে অনেক। চার দলের টুর্নামেন্টে বাংলাদেশের সুরভী আকন্দ প্রীতি সেরা খেলোয়াড় নির্বাচিত হয়েছেন। তিনি পাঁচ গোলের পাশাপাশি দুর্দান্ত পারফরম্যান্স করেছেন।
সর্বোচ্চ গোলদাতার পুরস্কার অল্পের জন্য মিস করেছেন প্রীতি। ভারতের আনুষ্কা শর্মা ছয় গোল করে সর্বোচ্চ গোলদাতার স্বীকৃতি পেয়েছেন। সর্বোচ্চ গোলদাতা ভারত পেলেও সেরা গোলকিপারের পুরস্কার পেয়েছেন বাংলাদেশের ইয়ারজান বেগম। পুরো টুর্নামেন্টে বাংলাদেশ মাত্র দুটি গোল হজম করেছে।
ফাইনালে শুরুতে বাংলাদেশ এলোমেলো ফুটবল খেললেও আস্তে আস্তে গুছিয়ে ওঠে। বিশেষ করে দ্বিতীয়ার্ধে। ক্রানুচিংয়ের বদলে অনন্যা মুরমু বিথি ও ফাতেমা আক্তারের জায়গায় মমিতাকে নামানোর পর বাংলাদেশের খেলার গতি বদলে যায়। ভারতের ওপর প্রচণ্ড চাপ সৃষ্টি করে পরে সফল হয় মেয়েরা। ফাইনালে বাংলাদেশকে সেরার খেতাব জেতানোর কারিগর গোলকিপার ইয়ারজান বেগম। টাইব্রেকারে দিবানির শট ঠেকিয়েই হাত উঁচিয়ে দৌড় দিলেন ইয়ারজান। তখন পুরো বাংলাদেশ দলের লক্ষ্য গোলকিপারকে ছোঁয়া। উদ্যাপনের মধ্যমণি হয়ে গেলেন তিনি।
ম্যাচ শেষে আনন্দে আত্মহারা ইয়ারজান বেগম বলেন, ‘আমার অনেক ভালো লাগছে। প্রথম আন্তর্জাতিক টুর্নামেন্ট খেললাম। সেরা গোলকিপার হওয়ার অনুভ‚তিই আলাদা। কোচকে ধন্যবাদ জানাই আমাকে এ পর্যন্ত আনার জন্য। অনেক খুশি আমি। প্রথমবারের মতো আন্তর্জাতিক টুর্নামেন্ট খেলে সেরা হলাম।’
এই পুরস্কার তিনি উৎসর্গ করেন তার বাবা ও গোলকিপিং কোচ আরিফুর রহমান পান্নুকে। এ সময় তিনি কেঁদে ফেলেন।
যেভাবে চ্যাম্পিয়ন বাংলাদেশগ্রুপপর্ববাংলাদেশ ২ : ০ নেপালবাংলাদেশ ৩ : ১ ভারতবাংলাদেশ ৬ : ০ ভুটানফাইনালবাংলাদেশ ৩ (১) : ২ (১) ভারত
একনজরে সাফ অ-১৬ নারী ফুটবল চ্যাম্পিয়নশিপচ্যাম্পিয়ন : বাংলাদেশরানার্সআপ : ভারতফেয়ার প্লে : ভুটান
সর্বোচ্চ গোলদাতা : আনুষ্কা কুমারী-৬ গোল (ভারত)
সেরা খেলোয়াড় : সুরভী আকন্দ (বাংলাদেশ)
সেরা গোলকিপার : ইয়ারজান বেগম (বাংলাদেশ)",15.199360977043323,417.0
20051787,236,বিনোদন,আলিয়ার অনুপ্রেরণার উৎস রণবীরের এক সাবেক,"বলিউডের অন্যতম ব্যস্ত নায়িকা আলিয়া ভাট। উপহার দিয়েছেন একাধিক ছবি। শুধুই কি তাই, তিনি নেপো কিড হলেও তার অভিনয়ের গুণ এবং দক্ষতায় নিজের জায়গা অর্জন করে নিয়েছেন। অভিনেত্রীর অনুপ্রেরণা কে বা কারা জানেন?
আলিয়া ভাট সম্প্রতি জানান, তার বন্ধু প্রিয়াংকা চোপড়া, ঐশ্বরিয়া রাই বচ্চন এবং দীপিকা পাড়ুকোন তার অনুপ্রেরণা। তিনি ফোর্বস ৩০৫০ ইভেন্টে এ কথার পাশাপাশি জানিয়েছেন যে, উল্লিখিত তিন বলিউড অভিনেত্রীকে তিনি ভীষণভাবে ভালোবাসেন এবং ফলো করেন।
আলিয়া বলেন, ‘ভারতীয় ফিল্ম ইন্ডাস্ট্রির একাধিক অভিনেত্রীরা আমার অনুপ্রেরণার উৎস। ঐশ্বরিয়া, দীপিকা, প্রিয়াংকা যারা আমার বন্ধু হন তাদের আমি খুব ভালোবাসি আবার ফলো করি। ওরা একটা পথ তৈরি করে দিয়েছেন আর তার কৃতিত্ব ওদের প্রাপ্য।’
এটাই প্রথম নয়, এর আগেও কফি উইথ করণ সিজন-৮ এ এসে আলিয়া জানান, দীপিকা তার সিনিয়র হন। তার সঙ্গে ওর কোনো প্রতিযোগিতা নেই। প্রসঙ্গত কিছুদিন আগে অনন্ত আম্বানি এবং রাধিকা মার্চেন্টের প্রাক-বিবাহ অনুষ্ঠানে একসঙ্গে দীপিকা, ঐশ্বরিয়া ও আলিয়াকে দেখা যায়। তারা সবাই নিমন্ত্রিত ছিলেন।
আলিয়াকে আগামীতে যশরাজের স্পাইভার্সের নতুন ছবিতে দেখা যাবে।এ বছরের শেষ থেকে শুটিং শুরু হবে ছবির। এখনো নাম ঠিক হয়নি সেই ছবির। এছাড়া রণবীর কাপুর এবং ভিকি কৌশলের সঙ্গে তাকে লাভ অ্যান্ড ওয়ার ছবিতে দেখা যাবে।সেই ছবিটির পরিচালনা করবেন সঞ্জয় লীলা বানসালি। তাছাড়া বসন বালার জিগরা ছবিতেও দেখা যাবে।",15.105587847795825,418.0
20046675,92,বিনোদন,ভূরাজনৈতিক প্রেক্ষাপটের পরিবর্তন হচ্ছে অস্বাভাবিকভাবে: ভারতীয় সেনাপ্রধান,"ভারতের প্রতিরক্ষামন্ত্রী রাজনাথ সিং-এর মন্তব্যের একদিন পর সেনাপ্রধান জেনারেল মনোজ পান্ডে ভূরাজনৈতিক প্রেক্ষাপটে পরিবর্তন এবং তার প্রেক্ষিতে ভারতের প্রতিরক্ষার ওপর জোর দিলেন
ভারতের প্রতিরক্ষামন্ত্রী রাজনাথ সিং-এর মন্তব্যের একদিন পর সেনাপ্রধান জেনারেল মনোজ পান্ডে ভূরাজনৈতিক প্রেক্ষাপটে পরিবর্তন এবং তার প্রেক্ষিতে ভারতের প্রতিরক্ষার ওপর জোর দিলেন। লাদাখ সহ সীমান্ত অঞ্চলে চীনের সঙ্গে ভারতের চলমান উত্তেজনার মধ্যেই রাজনাথ সিং দিল্লিতে ডিফেন্স সামিটে বলেছেন- ভারতকে যুদ্ধের জন্য প্রস্তুত থাকতে হবে। তার বক্তব্যের পর সেনাপ্রধান মনোজ আত্মনির্ভরতার ওপর জোর দিয়ে বলেছেন, ভূরাজনৈতিক প্রেক্ষাপটের পরিবর্তন হচ্ছে অস্বাভাবিকভাবে। পরিবর্তিত যুদ্ধক্ষেত্রের মধ্যে নিজেকে খাপ খাইয়ে নিতে হবে ভারতের প্রতিরক্ষা খাতকে। এনডিটিভির আয়োজনে ডিফেন্স সামিটে তিনি এসব কথা বলেন। জেনারেল পান্ডে বলেন, আধুনিক সামরিক প্রযুক্তিতে ক্রমবর্ধমান হারে সুযোগ পাচ্ছে বিরাষ্ট্রীয় ‘অ্যাক্টর’রা। ঝুঁকি গ্রহণের প্রবণতায় এই আচরণ ঝুঁকিপূর্ণ হয়ে উঠেছে এবং একটি সশস্ত্র সংঘাত শুরুর জন্য প্রান্তিক পর্যায়ে রয়েছে। আধুনিক যুদ্ধের পরিবর্তনশীল গতিশীলতায় সৃষ্ট চ্যালেঞ্জগুলোর কথা স্বীকার করেন তিনি। তিনি আরও বলেন, এসব কিছুর মধ্যে অমীমাংসিত সীমান্তের উত্তরাধিকারে পাওয়া চ্যালেঞ্জগুলো অব্যাহত আছে। সংঘাতের নানা মাত্রিকতায় নতুন হুমকি জটিলতা আরও বাড়িয়ে তুলেছে।বিজ্ঞাপনতিনি বলেন, আমাদের শত্রুদের অ্যাকশন এবং স্থল, আকাশ ও সামুদ্রিক এলাকায় আগ্রাসন একাধিক ক্ষেত্রে প্রকাশিত হচ্ছে।",15.101128905839293,419.0
20051698,202,খেলাধুলা,‘আমরা সোশ্যাল মিডিয়ায় নিজেদের মনুষ্যত্ব ভুলে যাই’,"সামাজিক যোগাযোগমাধ্যমে মানুষের ‘অন্তহীন বিষাক্ত আচরণের’ সমালোচনা করে ডাচেস অব সাসেক্স মেগান মার্কেল বলেন, দুই সন্তান আর্চি ও লিলিবেট গর্ভে থাকার সময় তিনিও সোশ্যাল মিডিয়ায় ‘বুলিং এবং হেনেস্তার’ শিকার হয়েছিলেন।
বিবিসি জানায়, আন্তর্জাতিক নারী দিবস উপলক্ষ্যে টেক্সাসের অস্টিনে বার্ষিক এসএক্সএসডব্লিউ ফেস্টিভ্যালে এক আলোচনা অনুষ্ঠানে কথা বলার সময় এভাবেই নিজেদের তিক্ত অভিজ্ঞতার কথা তুলে ধরেন প্রিন্স হ্যারির স্ত্রী মেগান।
বলেন, নিজের ভালোর জন্যই তিনি এখন ওই ধরনের মন্তব্য থেকে নিজেকে দূরে রাখেন।
অনুষ্ঠানে প্রিন্স হ্যারি নিজেও দর্শকসারিতে বলে স্ত্রীর কথা শুনেছেন।
লোকজন মিডিয়ার কিছু কিছু জায়গায় এবং ডিজিটাল দুনিয়ায় মানুষ হিসেবে নিজেদের ‘মনুষ্যত্বকে ভুলে’ যায় বলেও মন্তব্য করেন মেগান।
বলেন, ‘আর্চি ও লিলি যখন আমার গর্ভে ছিল সেই সময়ে সোশ্যাল মিডিয়া এবং অনলাইনে আমাকে ভয়াবহ বুলিং ও হেনেস্তার তিক্ত অভিজ্ঞতার মধ্য দিয়ে যেতে হয়েছে।আপনার মনে শুধু এটাই আসবে এবং আপনি মাথা ঠুকে ঠুকে ভাবতে থাকবেন কেন মানুষের মন এতটা ঘৃণায় পূর্ণ— এটা শুধু হিংসা নয়, এটা নিষ্ঠুরতা।
ওই অনুষ্ঠানের শিরোনাম ছিল বাঁধ ভাঙো, আখ্যান গড়ো: কীভাবে নারীরা স্ক্রিনের সামনে এবং স্ক্রিনের বাইরে নেতৃত্ব দেন।
৪২ বছর বয়সি মেগান বলেন, অনলাইনে নারীরা যেভাবে একে অন্যের প্রতি ঘৃণা ‘ছড়ান’ তা তার কাছে খুবই ‘বিরক্তিকর’। আমি এর কারণ বুঝতেই পারি না। একজন নারী সম্পর্কে ভয়ানক কিছু লেখা যদি আপনার চোখে পড়ে, সেটা কোনো আপনি নিজের বন্ধুদের সঙ্গে শেয়ার করেন? যদি সেটা আপনার বন্ধু, মা বা মেয়েকে নিয়ে হতো তবে কি আপনি এমনটা করতেন?
ডিজিটাল দুনিয়ায় ও মিডিয়ার কিছু অংশে যা ঘটছে তাতে আমার মনে হচ্ছে আমরা এই মুহূর্তে সেই টুকরোটি হারিয়ে ফেলেছি— আমরা আমাদের মনুষ্যত্বের কথা ভুলে গেছি এবং এটা পরিবর্তন করতে হবে।
রাজ দায়িত্ব থেকে সরে দাঁড়িয়ে ব্রিটিশ রাজপরিবার থেকে দূরে চলে যাওয়ার কারণে মেগানকে দারুণ সমালোচনার মুখে পড়তে হয়েছিল। বিশেষ করে যুক্তরাজ্যের ট্যাবলয়েডগুলোতে তার তীব্র নিন্দা করা হয়েছিল।",15.060220104027449,420.0
20051793,242,খেলাধুলা,কেইনের রেকর্ডে গোলবন্যায় ভাসল মেইনজ,"হ্যারি কেইন তার দুর্দান্ত পারফরম্যান্সের ধারাবাহিকতায় আরও একটি হ্যাটট্রিক উপহার দিলেন। গড়লেন দারুণ সব কীর্তি, নাম লেখালেন রেকর্ডে। তার অসাধারণ নৈপুণ্যে এবং দলের অন্যদের অবদানে মাইন্সের বিপক্ষে বায়ার্ন মিউনিখ পেল বিশাল ব্যবধানের জয়।
আলিয়াঞ্জ অ্যারেনায় শনিবার বুন্ডেসলিগার ম্যাচটি ৮-১ গোলে জিতেছে স্বাগতিকরা।
টটেনহ্যাম হটস্পার থেকে এই মৌসুমের শুরুতে মিউনিখে পাড়ি দিয়ে অল্প সময়েই নতুন ঠিকানায় মানিয়ে নিয়েছেন কেইন। যদিও মৌসুমের শুরু থেকে তার দলের সময়টা তেমন ভালো কাটছে না, তবে ব্যক্তিগত পারফরম্যান্সে দারুণ উজ্জ্বল তিনি।
একের পর গোল করে চলেছেন ইংলিশ তারকা। জার্মানির শীর্ষ লিগে প্রথম খেলোয়াড় হিসেবে অভিষেক মৌসুমে আট ম্যাচে অন্তত দুটি করে গোল করলেন তিনি।
আর প্রথম খেলোয়াড় হিসেবে প্রতিযোগিতাটিতে অভিষেক আসরে চারটি হ্যাটট্রিকও করলেন ৩০ বছর বয়সি ফরোয়ার্ড।
আরও একটি রেকর্ড ছুঁয়েছেন কেইন। চলতি আসরে ২৫ ম্যাচে কেইনের গোল হলো ৩০টি, স্পর্শ করলেন বুন্ডেসলিগায় অভিষেক মৌসুমে জার্মান গ্রেট উয়ি সিলারের সবচেয়ে বেশি ৩০ গোলের অসামান্য কীর্তি।
গত মঙ্গলবার চ্যাম্পিয়ন্স লিগে লাৎসিওর বিপক্ষে জোড়া গোল করেন কেইন। ম্যাচটি ৩-০ গোলে জিতে প্রথম লেগের ব্যবধান ঘুচিয়ে কোয়ার্টার-ফাইনালে পা রাখে বায়ার্ন।
মাইন্সের বিপক্ষে ম্যাচের ত্রয়োদশ মিনিটে কাছ থেকে বল জালে পাঠিয়ে দলকে এগিয়ে নেন কেইন। বিরতির ঠিক আগে নিজের দ্বিতীয় ও দলের তৃতীয় গোলটি করেন তিনি। আর ৭০তম মিনিটে পূরণ করেন হ্যাটট্রিক।
বায়ার্নের জার্সিতে সব প্রতিযোগিতা মিলিয়ে ৩৪ ম্যাচে কেইনের গোল হলো ৩৬টি।
বায়ার্নের গোল উৎসবে দুবার জালে বল পাঠিয়েছেন লেয়ন গোরেটস্কা। আর একটি করে গোল করেছেন টমাস মুলার, জামাল মুসিয়ালা ও সের্গে জিনাব্রি।
দুর্দান্ত এই জয়ে শীর্ষে থাকা বায়ার লেভারকুজেনের সঙ্গে ব্যবধান কমিয়েছে গত ১১ বারের লিগ চ্যাম্পিয়নরা। ২৫ ম্যাচে তাদের পয়েন্ট হলো ৫৭।
এক ম্যাচ কম খেলে ৬৪ পয়েন্ট নিয়ে চূড়ায় কখনও বুন্ডেসলিগা শিরোপা জিততে না পারা লেভারকুজেন।",15.037534092122687,421.0
20051798,247,খেলাধুলা,টেস্ট খেললে বাড়তি আয়ের সুযোগ,"ক্রিকেটের আদি ফরম্যাট টেস্ট ম্যাচ খেললে ক্রিকেটারদের জন্য বাড়তি আয়ের সুযোগ করে দিচ্ছে ভারতীয় ক্রিকেট কন্ট্রোল বোর্ড (বিসিসিআই)টেস্ট ক্রিকেটের প্রতি ক্রিকেটারদের আগ্রহ বাড়াতে শনিবার ‘ইনসেন্টিভ’ ঘোষণা করেছেন বিসিসিআইয়ের সচিব জয় শাহ।
টেস্ট খেলার সংখ্যা এবং দলে থাকার নিরিখে বছরের শেষে অতিরিক্ত টাকা পাবেন ক্রিকেটারেরা। ম্যাচ ফি এবং কেন্দ্রীয় চুক্তির টাকা আগের মতোই পাবেন। বিসিসিআইয়ের এ সিদ্ধান্তে লাভবান হবেন জাতীয় দল থেকে বাদ পড়া একাধিক ক্রিকেটার।
জাতীয় দলের ক্রিকেটারদের এই অতিরিক্ত টাকা দেওয়া হবে ২০২২-২৩ মৌসুম থেকে। ফলে এখন জাতীয় দলের বাইরে থাকা চেতেশ্বর পুজারা পাবেন ৩ কোটি ৬০ লাখ টাকা। আর পেস বোলার উমেশ যাদব পাবেন ৩ কোটি ১৫ লাখ টাকা।
২০২২-২৩ মৌসুমে ছয়টি টেস্ট খেলেছিল ভারত। বিসিসিআইয়ের নতুন নিয়ম অনুযায়ী, যারা কমপক্ষে তিনটি টেস্টের দলে ছিলেন তারা ইনসেন্টিভ পাবেন। ২০২২-২৩ মৌসুমে পুজারা ছয়টি টেস্ট খেলেছিলেন। প্রতি ম্যাচের ইনসেন্টিভ হিসেবে তিনি পাবেন ৪৫ লাখ টাকা করে। ১৫ লাখ টাকার ম্যাচ ফি ধরে টেস্টপ্রতি ৬০ লাখ টাকা পাবেন পুজারা। অর্থাৎ বোর্ডের কাছ থেকে ছয়টি টেস্টের জন্য পুজারা পাবেন ৩ কোটি ৬০ লাখ টাকা। আবার উমেশ যাবদ সেই মৌসুমে ছয়টি টেস্টেই ভারতীয় দলে ছিলেন। খেলেছিলেন চারটি টেস্ট।
বোর্ডের ঘোষণা অনুযায়ী, তার খেলা চারটি টেস্টের জন্য ৪৫ লাখ টাকা করে এবং প্রথম একাদশে না থাকা দুটি টেস্টের জন্য ২২ লাখ ৫০ হাজার টাকা করে পাবেন। ম্যাচ ফি ধরে সব মিলিয়ে তিনি পাবেন ৩ কোটি ১৫ লাখ টাকা।
নতুন এ উদ্যোগের জন্য বিসিসিআইয়ের ৪০ কোটি টাকা অতিরিক্ত খরচ হবে।",14.98308766355126,422.0
20173781,278,বিজ্ঞান,"

           স্মরণ : আতিকুজ্জামান খান
","জন্ম কলকাতায় ১৯২১ সালে। পৈতৃক নিবাস মানিকগঞ্জ জেলার দাদরোখী গ্রামে। তিনি ছিলেন সাংবাদিক, অধ্যাপক, ক্রীড়াবিদ ও কূটনীতিক। কলকাতা মাদরাসা থেকে ১৯৩৬ সালে প্রবেশিকা, কলকাতা প্রেসিডেন্সি কলেজ থেকে ১৯৩৮ সালে আইএ, একই কলেজ থেকে ১৯৪০ সালে ইতিহাসে বিএ (অনার্স) পাস করেন। কলকাতা বিশ্ববিদ্যালয় থেকে তিনি ১৯৪৩ সালে ইতিহাসে এমএ ডিগ্রি এবং লন্ডন স্কুল অব জার্নালিজম থেকে ১৯৫০ সালে সাংবাদিকতায় ডিপ্লোমা করেন। বিগত শতাব্দীর চল্লিশের দশকে কলকাতায় ইংরেজি দৈনিক স্টেটসম্যান, অমৃতবাজার, হিন্দুস্থান স্ট্যান্ডার্ড, স্টার অব ইন্ডিয়া প্রভৃতি পত্রিকায় সাংবাদিকতা করেছেন। দেশ বিভাগের (১৪ আগস্ট, ১৯৪৭) পর ঢাকায় আগমন করেন এবং প্রথমে মর্নিং নিউজ ও পরে পাকিস্তান অবজারভার পত্রিকার ফিচার এডিটর নিযুক্ত হন। মর্নিং নিউজের সহকারী সম্পাদক ও যুগ্ম সম্পাদক পদে কিছুকাল দায়িত্ব পালন করেছিলেন। ১৯৬২ সালের আগস্ট মাসে ঢাকা বিশ্ববিদ্যালয়ে সাংবাদিকতা বিভাগ খোলা হলে এর রিডার ও বিভাগীয় চেয়ারম্যান নিযুক্ত হন। ১৯৭৩ সালের মে মাস পর্যন্ত উভয় পদে দায়িত্ব পালন করেন।
সত্তর দশকের শেষ দিকে প্রায় তিন বছর কলকাতায় বাংলাদেশ দূতাবাসের ডেপুটি হাইকমিশনার পদে অধিষ্ঠিত ছিলেন। ঢাকা বেতার কেন্দ্রের খ্যাতনামা স্ক্রিপ্টরাইটার, সংবাদ বিশ্লেষক, অনুষ্ঠানসূচি প্রস্তুতকারক ও ক্রীড়াভাষ্যকার হিসেবে তিনি ছিলেন বিখ্যাত একজন বেতারব্যক্তিত্ব। ক্রীড়া সাংবাদিকতা বিশারদরূপেও তিনি সুপরিচিত। সাবেক পূর্ব পাকিস্তানের ক্রীড়া লেখক সমিতির প্রথম সভাপতি তিনিই। তার উল্লেখযোগ্য গবেষণামূলক গ্রন্থ : Press in East Pakistan : A Study in Content Analysis. একটি কবিতার বই প্রকাশ করেন Dream Image নামে। ১৯৮৩ সালের ১০ মার্চ তিনি ঢাকায় ইন্তেকাল করেন ৬২ বছর বয়সে।
",14.946798830235904,423.0
20051808,257,খেলাধুলা,এক ম্যাচে হ্যারি কেনের দুটি রেকর্ড,"গোলের নেশায় যেন পেয়ে বসেছে হ্যারি কেইনকে। বায়ার্ন মিউনিখের জার্সিতে নিজের অভিষেক মৌসুমে মুড়িমুড়কির মতো গোল করে একের পর এক রেকর্ড ভেঙে চলেছেন এই ইংলিংশ ফরোয়ার্ড।
শনিবার বুন্দেসলিগায় কেইনের আরেকটি হ্যাটট্রিকে মাইঞ্জকে ৮-১ গোলে বিধ্বস্ত করে লিগ টেবিলের শীর্ষে থাকা বেয়ার লেভারকুসেনের সঙ্গে ব্যবধান সাত পয়েন্টে কমিয়ে এনেছে বায়ার্ন।
এক ম্যাচে দুটি রেকর্ড গড়ে ও আরেকটি স্পর্শ করে কেইন জানালেন, আরও রেকর্ড চাই তার। বুন্দেসলিগার ইতিহাসে অভিষেক মৌসুমে চারটি হ্যাটট্রিক করা প্রথম খেলোয়াড় কেইন। প্রথম মৌসুমে আট দলের বিপক্ষে দুই বা তার বেশি গোল করা প্রথম খেলোয়াড়ও তিনি।
এছাড়া ২৫ ম্যাচে ৩০ গোল করে বুন্দেসলিগায় অভিষেক মৌসুমে জার্মান গ্রেট উয়ি সিলারের সবচেয়ে বেশি গোলের রেকর্ড স্পর্শ করেছেন কেইন।সিলারের রেকর্ড ভাঙা এখন সময়ের ব্যাপার। বুন্দেসলিগায় এক মৌসুমে সর্বোচ্চ গোলের রেকর্ডও কেইনের দৃষ্টিসীমায় চলে এসেছে। ২০২০-২১ মৌসুমে বায়ার্নের হয়েই রেকর্ড ৪১ গোল করেছিলেন রবার্ট লেওয়ানডোস্কি।
পোলিশ ফরোয়ার্ডের সেই রেকর্ড ভাঙতে বাকি নয় ম্যাচে ১২ গোল করতে হবে কেইনকে। সেদিকেই এখন চোখ ইংল্যান্ড অধিনায়কের, ‘মানুষ আশা করে, আমি গোল করব। আশা করি, তাদের চাওয়া পূরণ করতে পারব। আরও রেকর্ড আসছে।’",14.895368417519514,424.0
20180984,377,বিজ্ঞান,"

আমরা পুতুল নই : তাইওয়ান
","তাইওয়ানের পররাষ্ট্রমন্ত্রী জানিয়েছেন, চীনের পুতুল নয় তাইওয়ান। ভারতে অবস্থিত চীনা দূতাবাসের এক বিবৃতিতের জবাবে তিনি এই মন্তব্য করেন।
চীনা দূতাবাসের বিবৃতিতে বলা হয়েছিল যে গত ২৯ ফেব্রুয়ারি ভারতের একটি টিভি তাইওয়ানের পররাষ্ট্র দফতরের প্রধান যোশেফ উয়ুর একটি সাক্ষাতকার প্রচার করে। এটি 'তাইওয়ানের স্বাধীনতার' পক্ষে তাকে কথা বলার সুযোগ করে দেয়া হয়। চীন ওই বক্তব্য মিথ্য তথ্য হিসেবে নাকচ করে দিয়েছে। চীনা দূতাবাস আরো জানায়, এটি এক চীন নীতির মারাত্মক লঙ্ঘন এবং পুরোপুরি অগ্রহণযোগ্য।
এর জবাবে তাইওয়ানের পররাষ্ট্র মন্ত্রণালয় এক্স পোস্টে জানায়, ভারত বা তাইওয়ান কেউ চীনের অংশ নয়। আর আমরা চীনের পুতুল নই। উভয় দেশ গণতন্ত্রী এবং এই দুই দেশের প্রতিধ্বনিশীল মিডিয়াকে চেপে রাখা যায় না।
১৯৪৯ সালে এক চীন নীতি যেসব দেশ প্রথম গ্রহণ করেছিল, তার অন্যতম ছিল ভারত। একটি যৌথ বিবৃতিতে তা উল্লেখও করা হয়েছিল। তবে নয়া দিল্লি ২০১০ সালের দিকে তার অবস্থান পরিবর্তন করে। ওই সময় থেকে জম্মু ও কাশ্মির এবং অরুনাচল প্রদেশের অধিবাসীদের জন্য চীন স্ট্যাপলড ভিসা ইস্যু করা শুরু করে।
অধিকন্তু, ভারত এরপর থেকে তাইওয়ানের সাথে সম্পর্ক গভীর করা শুরু করে। দুই দেশ মুক্ত বাণিজ্য চুক্তিও সই করে। দুই দেশ পরস্পরের রাজধানীতে বাণিজ্য ও সাংস্কৃতিক অফিসও স্থাপন করেছে।
",14.892352401664475,425.0
20046690,107,খেলাধুলা,বিস্ফোরক ফিফটিতে ছক্কার নতুন রেকর্ড রিশাদের,"১৭৫ রানের লক্ষ্য, ৮.১ ওভারে স্কোরবোর্ডে জমা হয়েছে মাত্র ৩২ রান
১৭৫ রানের লক্ষ্য, ৮.১ ওভারে স্কোরবোর্ডে জমা হয়েছে মাত্র ৩২ রান। কিন্তু ততক্ষণে সাজঘরে ফিরে গেছেন শুরুর ছয় ব্যাটার। জয়ের জন্য তখনও প্রয়োজন ১৪৩ রান। এমন মুহূর্তে হারটা ঠিক কত রানের হবে সেটাই হয়তো বিশ্লেষণ করা শুরু করেছিলেন বাংলাদেশ সমর্থকরা। তবে রিশাদ হোসেন এরপর ব্যাটিংয়ে এসেই সব হিসাব বদলে দেন। বোলিংটা তার মূল কাজ হলেও বিপদের দিনে তার ব্যাটে চড়েই লড়াই করলো টাইগাররা। বাংলাদেশ শেষ পর্যন্ত হারলেও ব্যাট হাতে বিষ্ফোরক ইনিংস খেলেন লেগস্পিন তারকা রিশাদ হোসেন। তিনি ভেঙে দেন বাংলাদেশের এক ইনিংসে জাকের আলীর সর্বোচ্চ ছক্কার রেকর্ডও। গতকাল টি-টোয়েন্টি সিরিজের শেষ ও তৃতীয় ম্যাচে ২৮ রানে হারে বাংলাদেশ। আগে ব্যাটিং করে ১৭৪ রান করে শ্রীলঙ্কা।বিজ্ঞাপনজবাবে ব্যাটারদের ব্যর্থতার দিনে রিশাদের ব্যাটে চড়ে ১৪৬ রান পর্যন্ত যেতে পারে টাইগাররা। এই হারে ২-১ ব্যবধানে সিরিজ হারে বাংলাদেশ। ব্যাট হাতে ৩০ বলে ৫৩ রান করেন রিশাদ। এই ইনিংস খেলার পথে তিনি ছক্কা হাঁকান ৭টি। যেটা কিনা টি-টোয়েন্টিতে নির্দিষ্ট এক ইনিংসে কোনো বাংলাদেশীর হাঁকানো সর্বোচ্চ ছক্কার রেকর্ড। এই সিরিজের প্রথম ম্যাচেই ৬ ছক্কা মেরে এক ইনিংসে সর্বোচ্চ ছক্কার রেকর্ড গড়েছিলেন জাকের আলী। মাত্র ৫ দিনের ব্যবধানে সেই রেকর্ড নিজের করে নিলেন রিশাদ। একই সঙ্গে আট বা এর পরে নেমে বাংলাদেশের জার্সিতে দ্বিতীয় ফিফটি এটি। প্রথমটি ছিল আফিফ হোসেনের। গতকাল পুরো ইনিংসে ১০ ছক্কা হাঁকায় বাংলাদেশ যার ৭টিই রিশাদের। ২টি তাসকিনের, আর একটি মোস্তাফিজের। এদিন ইনিংসের ১১তম ওভারে শ্রীলঙ্কান অধিনায়ক ওয়ানিন্দু হাসারাঙ্গাকে দিয়ে ঝড় শুরু করেন রিশাদ। ওই ওভারে হাঁকান টানা ২টি ছক্কা। এরপরের ওভারে আরেক স্পিনার থিকসানাকে হাঁকান আরও একটি ছক্কা। ১৫তম ওভারে সেই থিকসানাকে তিন ছক্কা মেরে ম্যাচ জমিয়ে তোলেন রিশাদ। তার এমন আগ্রাসী ব্যাটিংয়ে তখন অবিশ্বাস্য এক রূপকথার স্বপ্ন দেখতে শুরু করে টাইগার সমর্থকরা। এই ওভারেই এক ম্যাচে সর্বোচ্চ ছয়ের রেকর্ডে জাকের আলীর পাশে বসেন রিশাদ। এরপরের ওভারে বিনুরা ফার্নান্দোকে বিশাল এক ছক্কায় আন্তর্জাতিক টি-টোয়েন্টি ক্যারিয়ারের প্রথম ফিফটি পূর্ণ করেন রিশাদ, যা করতে তার লাগে মাত্র ২৬ বল। একই সঙ্গে জাকেরকে সরিয়ে এক ম্যাচে সর্বোচ্চ ছয়ের রেকর্ডে নিজের নাম লেখান এই লেগ স্পিনার। যদিও শেষ পর্যন্ত অবিশ্বাস্য ম্যাচ জেতাতে পারেননি, তবে ব্যাট হাতে ঠিকই সামর্থ্য দেখান রিশাদ। ১৭তম ওভারে আউট হওয়ার আগে ৭ ছক্কায় ৩০ বলে ৫৩ রান করেন তিনি।এর আগে এদিন বল হাতেও অবদান রাখেন রিশাদ। ৪ ওভার হাত ঘুরিয়ে ৩৫ রান খরচায় নেন ৩৫ উইকেট। তার শিকার হয়ে ফেরেন কামিন্দু মেন্ডিস ও অ্যাঞ্জেলো ম্যাথুস। বাংলাদেশে লেগ স্পিনারের সংকটের মধ্যে রিশাদের এমন পারফর্মেন্স নিশ্চয়ই টিম ম্যানেজমেন্টকে স্বস্তি দিবে।",14.868814541065188,426.0
20180429,312,খেলাধুলা,"

৭ ছক্কায় একক আসনে রিশাদ
","টি-২০ সিরিজে শ্রীলঙ্কার বিপক্ষে বড় ব্যবধানে হেরেছে বাংলাদেশ দল। তবে ম্যাচে ব্যাট হাতে দুর্দান্ত খেলেছেন রিশাদ হোসেন। ৩১ বলে করেছেন ৫৩ রান। এ ছাড়া বল হাতেও রেখেছেন ভূমিকা। প্রথম আন্তর্জাতিক ফিফটি করার পথে রেকর্ডও গড়েছেন রিশাদ। নিজের বিধ্বংসী ইনিংস খেলতে গিয়ে সাতটি ছয় হাঁকিয়েছেন। আর তাতেই দেশের হয়ে টি-২০তে সর্বোচ্চ ছয়ের রেকর্ড তিনি নিজের দখলে নিয়েছেন। চলতি সিরিজেই সেই রেকর্ডটি নতুন করে লিখিয়েছিলেন জাকের আলি অনিক। সিরিজের প্রথম টি-২০তে অভিষেক ইনিংসেই তিনি ৬ ছক্কা হাঁকান, যা ছিল টাইগারদের হয়ে এক ইনিংসে সর্বোচ্চ ছয়ের রেকর্ড। সেটিই গতকাল ভেঙে দিলেন স্পিন অলরাউন্ডার রিশাদ। এর আগে বাংলাদেশের পাঁচজন ব্যাটার মেরেছিলেন এক ইনিংসে ৫টি ছক্কা। ২০০৭ সালে নাইরোবিতে পাকিস্তানের বিপক্ষে নাজিমউদ্দিন, ২০১২ সালে আয়ারল্যান্ডের বিপক্ষে জিয়াউর রহমান, ২০১৬ সালে ওমানের বিপক্ষে তামিম ইকবাল, ২০১৮ সালে শ্রীলঙ্কার বিপক্ষে লিটন দাস এবং ২০১৯ সালে জিম্বাবুয়ের বিপক্ষে মাহমুদুল্লাহ রিয়াদ।
শ্রীলঙ্কার বিপক্ষে প্রথম টি-২০তে জাকের আলীর স্ট্রাইক রেট ছিল বরাবর ২০০। আন্তর্জাতিক টি-২০তে বাংলাদেশের ব্যাটসম্যানদের ৫০ পেরুনো ইনিংসে যা পঞ্চম সর্বোচ্চ স্ট্রাইক রেট। সর্বোচ্চটা এসেছিল মোহাম্মদ আশরাফুলের ব্যাট থেকে। ২০০৭ বিশ্বকাপে ওয়েস্ট ইন্ডিজের বিপক্ষে ২৭ বলে ৬১ রানের দিনে তার স্ট্রাইক রেট ছিল ২২৫.৯২।ম্যাচ শেষে সংবাদ সম্মেলনে অধিনায়ক নাজমুল হাসান শান্তর প্রশংসা পেয়েছেন রিশাদ। ‘বোলিং খুবই ভালো করেছে কন্ডিশন অনুযায়ী। ব্যাটিংটা দরকার ছিল। কারণ এখন আমরা বিশেষজ্ঞ ৬ ব্যাটার নিয়ে খেলছি। সাথে অলরাউন্ডার থাকে। আমার মনে হয় যে, যেভাবে ব্যাটিং করেছে এটা ভবিষ্যতের জন্য দলের জন্য অনেক ভালো হবে।’
তবে এ দিন রিশাদের কৃতিত্ব ম্লান হয়ে যায় নুয়ান থুশারার কারণে। এই পেসার নিজের প্রথম ওভারেই তুলে নেন হ্যাটট্রিক। তাকে নিয়ে শান্ত বলেন, ‘ওর তো অবশ্যই অ্যাকশনটা একটু অন্যরকম। এমনটা আমরা খুব বেশি খেলি না। আগের দুই ম্যাচে পাথিরানাকে ভালোভাবেই সামলেছি। আমার মনে হয় শুরুর দিকে বলটা সুইংও করছিল। আন্তর্জাতিক পর্যায়ে এরকম চ্যালেঞ্জ মেনে নিতে হবে এবং কিভাবে আমরা আরো ভালো করতে পারি সেটি নিয়ে প্ল্যান করতে হবে।’থুশারার ওই এক ওভারেই বাংলাদেশ ছিটকে গিয়েছে বলে মনে করেন শান্ত, ‘হ্যাঁ আমারও তাই মনে হচ্ছে। ওই এক ওভারেই আমরা অনেক পিছিয়ে গিয়েছি। ওই ওভার যদি আমরা আরেকটু ভালো খেলতে পারতাম, শুরুর দিকে যদি নতুন বলটা আরো ভালোভাবে খেলতে পারতাম ভিন্ন কিছু হতে পারত।’
শান্তকে ভাবাচ্ছে না মোস্তাফিজটি-২০ সিরিজে ৩ ম্যাচে ১২ ওভার বোলিং করে ১২৯ রান দিয়েছেন মোস্তাফিজ। প্রথম দুই ম্যাচে ৪২ রান করে এবং শেষ ম্যাচে ৪৭ রান দিয়েছেন। শেষ দুই ম্যাচে পেয়েছেন একটি করে উইকেট। সবমিলিয়ে সিরিজে দলের সবচেয়ে খরুচে বোলারদের অন্যতম এই পেসার। এমন ফর্ম অবশ্য অধিনায়ক শান্তকে খুব একটা ভাবাচ্ছে না, ‘মোস্তাফিজ দলের সবচেয়ে কঠিন ওভারগুলা করে। প্রতি ম্যাচে যে ওভার খুব গুরুত্বপূর্ণ যখন সেট ব্যাটার থাকে তখন সে বোলিং করে। স্বাভাবিকভাবে ও রান দিচ্ছে উইকেটও নিচ্ছে। হ্যাঁ শুরুটা যেভাবে করেছিল সেখান থেকে একটু উনিশ-বিশ হচ্ছে। তাকে নিয়ে আমাদের কোনো দুশ্চিন্তা নেই। সে অতীতে যেমন প্রমাণ করে এসেছে তাতে আমাদের কোনো চিন্তা নেই।’
",14.853101666926976,427.0
20181201,404,খেলাধুলা,"

৬০ বছরের রেকর্ড স্পর্শ করলেন বায়ার্নের কেন
","মেইঞ্জকে শনিবার ৮-১ গোলে উড়িয়ে দিয়েছে বায়ার্ন মিউনিখ। এতে করে লিগ টেবিলের শীর্ষে থাকা বায়ার লেভারকুজেনকে হটিয়ে বুন্দেসলিগার শিরোপা ধরে রাখার স্বপ্ন টিকিয়ে রাখলো বেভারিয়ান্সরা।
দলের সর্বোচ্চ গোলদাতা হ্যারি কেন শনিবার এক অনন্য রেকর্ড স্পর্শ করেছেন। হ্যাট্রিক করার পাশাপাশি দু’টি অ্যাসিস্টও রয়েছে। এর মাধ্যমে মিউনিখের জার্সি গায়ে প্রথম মৌসুমে এ পর্যন্ত ৩০ গোল করার কৃতিত্ব দেখালেন ইংলিশ অধিনায়ক। আর এর মাধ্যমেই ১৯৬৩-৬৪ মৌসুমে হামবুর্গের জার্মান লিজেন্ড উয়ে সিলারের ৬০ বছরের রেকর্ড স্পর্শ করেছেন ইংল্যান্ডের কেন। মৌসুম শেষ হতে এখনো নয় ম্যাচ বাকি যে কারণে কেনের সামনে সুবর্ণ সুযোগ রয়েছে এই রেকর্ড ছাড়িয়ে যাবার। এছাড়া ২০২০-২১ মৌসুমে বায়ার্নের হয়ে রবার্ট লিওয়ানদোস্কির করা এক মৌসুমে ৪১ গোলের রেকর্ডও ছাড়িয়ে যাবার সুযোগ রয়েছেন কেনের সামনে।এটা এবারের লিগে বায়ার্নের দ্বিতীয় বড় জয়। অক্টোবরে তারা তলানির দল ড্রামস্ট্যাডকে ৮-০ গোলে বিধ্বস্ত করেছিল। সেটাই এ পর্যন্ত এবারের আসরের সবচেয়ে বড় জয়।
এই জয়ে এখন পর্যন্ত লিগে অপরাজিত থাকা জাভি আলনসোর লেভারকুসেজনর সাথে এখন বায়ার্নের পয়েন্টের পার্থক্য মাত্র ৭। গত মঙ্গলবার ঘরের মাঠে ল্যাজিওকে ৩-০ গোলে হারিয়ে চ্যাম্পিয়ন্স লিগের কোয়ার্টার ফাইনাল নিশ্চিত করা বায়ার্ন মেইঞ্জের বিপক্ষে একটু বেশি নির্দয় হয়ে উঠেছিল।
বিদায়ী কোচ থমাস টাচেল বলেছিলেন, ‘বায়ার্নের সামনে এখন জয়ের বিকল্প নেই। আলনসোর দলকে ধরতে হলে নিজেদের ম্যাচগুলোতে বায়ার্নকে জয়ী হতেই হবে। তারই ধারাবাহিকতা বজায় রাখার চেষ্টা করছে শিষ্যরা।’
১৩ মিনিটে জামাল মুসিয়ালার পাস থেকে কেন গোল করে বায়ার্নকে এগিয়ে দেন। ৭ মিনিট পর তার হেড রুখে দেন মেইঞ্জ গোলরক্ষক রবিন জেন্টনার। কিন্তু ফিরতি বলে লিও গোরেতকা ব্যবধান দ্বিগুন করেন। ৩১ মিনিটে দুর্দান্ত ফ্রি-কিকে বায়ার্ন রক্ষনভাগকে অবাক করে দিয়ে এক গোল পরিশোধ করেন অ্যানডিয়েম আমিরি। কিন্তু প্রথমার্ধের স্টপেজ টাইমে গোরেতকার লফটে ডাসে কেন তার দ্বিতীয় গোল পূরণ করেন। ৩-১ গোলের লিড নিয়ে বিরতিতে যায় স্বাগতিক বায়ার্ন।
দ্বিতীয়ার্ধের শুরুতেই ব্যবধান বাড়ান অভিজ্ঞ থমাস মুলার। আর এতেই মেইঞ্জের বড় পরাজয় সময়ে ব্যাপার হয়ে দাঁড়ায়। এরপর একে এক আরো চার গোল দিয়েছেন মুসিয়ালা, সার্জি গ্যানাব্রি, কেন ও গোরেতকা।
গত গ্রীষ্মে টটেনহ্যাম থেকে বায়ার্নে আসা কেন প্রথম খেলোয়াড় হিসেবে বুন্দেসলিগার এ মৌসুমে চার হ্যাট্রিকের নতুন রেকর্ডও গড়েছেন। এই পরাজয়ে তলানির থেকে দ্বিতীয় স্থানে তাকা মেইঞ্জ সেফটি জোন থেকে ৯ পয়েন্ট দূরে রয়েছে।
এর আগে দিনের শুরুতে তলানির দল ড্রামস্ট্যাডকে ঘরের মাঠে ২-০ গোলে পরাজিত করেছে আরবি লিপজিগ। এতে বরুসিয়া ডর্টমুন্ডকে হঠিয়ে শীর্ষ চারে উঠে এসেছে লিপজিগ। বুধবার রিয়াল মাদ্রিদের কাছে শেষ ষোলোতে পরাজিত হয়ে চ্যাম্পিয়ন্স লিগ থেকে বিদায় নিতে হয়েছে লিপজিগকে। শনিবার ম্যাচের তিন মিনিট থমাস ইশারউডের আত্মঘাতি গোলে এগিয়ে যায় লিপজিগ। মার্কো রোসের দল দ্বিতীয়ার্ধে ক্রিস্টোফ বামগার্টনারের গোলে ব্যবধান দ্বিগুন করে। পাশাপাশি দলের জয়ও নিশ্চিত হয়।
তলানির তৃতীয় দল কোলন উত্তেজনাকর ম্যাচে বরুসিয়া মনচেনগ্লাডবাখের সাথে দুইবার এগিয়ে থেকেও শেষ পর্যন্ত ৩-৩ গোলের ড্র নিয়ে মাঠ ছাড়তে বাধ্য হয়েছে। ১৬তম রাউন্ড শেষে সেফটি জোন থেকে এখনো ৭ পয়েন্ট দূরে রয়েছে কোলন।
সূত্র : বাসস/এএফপি
",14.848564464546024,428.0
20046817,124,খেলাধুলা,রেকর্ড গড়ে মাবিয়া বললেন আমি ফুরিয়ে যাইনি,"বাগেরহাটের ফকিরহাট উপজেলায় চলছে জাতীয় ভারোত্তোলন চ্যাম্পিয়নশিপ
বাগেরহাটের ফকিরহাট উপজেলায় চলছে জাতীয় ভারোত্তোলন চ্যাম্পিয়নশিপ। গতকাল প্রতিযোগিতার দ্বিতীয় দিনের খেলা ছিল ভারোত্তোলক মাবিয়া আক্তার সীমান্তর। মাবিয়া সাধারণত ৬৩-৬৪ কেজি ওজন শ্রেণিতে খেলেন। তবে এবার ওজন বাড়িয়ে তিনি অংশ নেন ৭১ কেজিতে। এই ওজন শ্রেণিতে জাতীয় রেকর্ড ছিল মনিরা কাজীর ১৭৫ কেজি। এবার সেই রেকর্ডটকে পেছনে ফেলতে মাবিয়া ক্লিন অ্যান্ড জার্কে ১০৮ ও স্ন্যাচে তোলেন ৮২ কেজি। দুয়ে মিলে ১৯০ কেজি ওজন তুলে হইচই ফেলে দেন নিজের চেষ্টায় অনুশীলন করে যাওয়া মাবিয়া। সামপ্রতিক বছরগুলোতে একটা গণ্ডিতে বাঁধা পড়ে যাওয়ায় মাবিয়াকে নিয়ে প্রত্যাশা কমে গিয়েছিল। ‘বুড়িয়ে গেছে’, ‘আর কিছু হবে না’ এরকম অনেক কটুকথা তাকে শুনতে হয়েছে। তবে মাবিয়া হাল ছাড়েননি।বিজ্ঞাপননিজে নিজে অনুশীলন করে গড়লেন জাতীয় রেকর্ড। আবারও রেকর্ড গড়ে মাবিয়া বলেন, ‘আমি ফুরিয়ে যাইনি। আমি এখনো সেরা হলেও প্রতিনিয়ত নিজেকে ছাড়িয়ে যেতে চাই। নারী ক্রীড়াবিদদের মধ্যে এমন অবস্থানে পৌঁছাতে চাই পরবর্তী প্রজন্ম যেন সবাই মাবিয়া হতে চায়।’ রেকর্ডের পর রেকর্ড মাবিয়ার জন্য হয়তো ভালো। কিন্তু বাংলাদেশের ভারোত্তোলনের জন্য খুব একটা সুখকর নয়। তাকে চ্যালেঞ্জ করার মতো তেমন নারী ভারোত্তোলক উঠে আসছে না। এই প্রসঙ্গে মাবিয়া বলেন, ‘আমি মূলত একাই অনুশীলন করি। এরপরও স্বর্ণ জিতছি, রেকর্ড গড়ে চলছি। ভালো মানের ভারোত্তোলক রয়েছে নিশ্চয়ই। তারাও অনুশীলন করছে তারাও একদিন সেরা হবে।’ দীর্ঘ ক্যারিয়ারে সাফল্য যেমন পেয়েছেন, অনেক বঞ্চনাও সহ্য করতে হয়েছে। নিজেদের দাবি-দাওয়া আদায়ে সবসময় সামনের সারিতে এসে সোচ্চার হয়েছেন বলে অনেকেরই চক্ষুশূল তিনি। তবে পারফরম্যান্স দিয়েই আরেকবার বুঝিয়ে দিলেন তিনিই সেরা। তবে সামনের দিনগুলোতে সতর্ক হয়ে চলতে চান মাবিয়া। বলেন, ‘বয়স বাড়ছে। আপনারা জানেন লিফটারদের বাজে রকম ইনজুরি হয়। এ থেকে পঙ্গুত্বও বরণ করতে হতে পারে। তাই এখন থেকে চিকিৎসকের পরামর্শ নিয়ে নিজের ওজনশ্রেণি ঠিক করে খেলবো।’ ২০১৬ সালের পর ২০১৯ এসএ গেমসেও সোনা জিতেছিলেন মাবিয়া। আরেকবার দক্ষিণ এশিয়ার মঞ্চে বাংলাদেশের জাতীয় সঙ্গীত বাজিয়ে ক্যারিয়ারের পূর্ণতা দিতে চান মাবিয়া। তিনি বলেন, ‘অনেক দিন ধরেই কোনও কোচের অধীনে নেই আমি। নিজে নিজেই প্রশিক্ষণ নেই। কঠোর পরিশ্রম করছি শুধুমাত্র আরেকবার এসএ গেমসে স্বর্ণপদক জয়ের লক্ষ্য নিয়ে।’ জাতীয় ভারোত্তোলন আগে জাতীয় ক্রীড়া পরিষদের জিমনিশিয়ামে অনুষ্ঠিত হতো। সেখানে তায়কোয়ান্দো ও জিমনিস্ট্যাক্স ব্যবহার করায় ভারোত্তোলন তাদের জিমনিশিয়ামে ছোট্ট আকারেই জাতীয় প্রতিযোগিতা করেছে। এবার ঢাকার বাইরে বাগেরহাটে আয়োজন করেছে ফেডারেশন। প্রথম দিনে বেশ কয়েকটি রেকর্ড হয়েছে।",14.808318509319156,429.0
20051685,189,আইন,সৌদিতে রোজা কবে জানা যাবে আজ,"সৌদিতে রোজা কবে তা জানা যাবে আজ। দেশটির চাঁদ দেখা কমিটি রোববার এ বিষয়টি নিশ্চিত করবে। যদি আজ রমজান মাসের চাঁদ দেখা যায় তবে আগামীকাল থেকেই দেশটিতে রমজান শুরু হবে। আর যদি আজ চাঁদ দেখা না যায় তবে সৌদিতে আগামী মঙ্গলবার প্রথম রোজা।
রোববার সন্ধ্যায় রমজানের চাঁদ দেখার জন্য দেশের সব মুসলিমকে আহ্বান জানিয়েছে সৌদির সুপ্রিম কোর্ট। কোথাও চাঁদ দেখা গেলে সঙ্গে সঙ্গেই তা চাঁদ দেখা কমিটিকে জানাতে হবে।
সৌদির উম্ম আল কুরা ক্যালেন্ডার অনুসারে, রোববার শাবানের ২৯ তারিখ। স্থানীয় কর্তৃপক্ষ সৌদির বাসিন্দাদের অনুরোধ করেছেন যে, তারা খালি চোখে বা দূরবীনের সাহায্যে যদি চাঁদ দেখতে পান তবে সঙ্গে সঙ্গে তাদের কাছে সে খবর পৌঁছে দিতে।
এদিকে সংযুক্ত আরব আমিরাতেও আজ চাঁদ দেখা গেলে কাল থেকে রমজান শুরু। দেশটির চাঁদ দেখা কমিটি রোববার সন্ধ্যায় এ বিষয়টি নিশ্চিত করবে। আমিরাতের কোথাও চাঁদ দেখা গেলে তা স্থানীয় কর্তৃপক্ষকে অবহিত করার জন্য বাসিন্দাদের প্রতি আহ্বান জানানো হয়েছে।
রমজান মাস মুসলিমদের কাছে অত্যন্ত পবিত্র একটি মাস। রমজান মাসে সুবহে সাদিক থেকে সূর্যাস্ত পর্যন্ত সব ধরনের খাবার-পানীয় খাওয়া থেকে বিরত থাকতে হয়। ইসলামের পাঁচটি স্তম্ভের মধ্যে রোজা দ্বিতীয়।
প্রসঙ্গত, সৌদিতে আজ চাঁদ দেখা গেলে মঙ্গলবার থেকে বাংলাদেশে রোজা শুরু হবে।",14.791536434308302,430.0
20222847,513,আইন,"

  বিবাহবার্ষিকীতে উপহার না দেয়ায়
","ঘটনাটি ভারতের বেঙ্গালুরুর। সেখানে বিবাহবার্ষিকী উপলক্ষে স্বামীর কাছ থেকে উপহার পাওয়ার আশায় ছিলেন স্ত্রী। কিন্তু তার সেই আশা পূরণ হয়নি। তাই ক্ষুব্ধ স্ত্রী শেষ পর্যন্ত ঘুমন্ত স্বামীকে ছুরিকাঘাত করে বসলেন। তবে প্রাণে রক্ষা পেয়েছেন ভুক্তভোগী ব্যক্তি।এ ঘটনায় হত্যাচেষ্টার অভিযোগে স্ত্রীর বিরুদ্ধে থানায় মামলাও করেছেন ভুক্তভোগী স্বামী। স্থানীয় সংবাদমাধ্যমের খবরে বলা হয়, স্ত্রীর ছুরিকাঘাতে আহত কিরণের (ছদ্ম নাম) বয়স ৩৭ বছর। তিনি একটি বেসরকারি প্রতিষ্ঠানে চাকরি করেন। তার স্ত্রী সন্ধ্যা (ছদ্ম নাম) একজন গৃহিণী, বয়স ৩৫ বছর। ঘটনার দিন আহত অবস্থায় কিরণ পুলিশকে বলেন, তিনি রাতে ঘুমাচ্ছিলেন। হঠাৎ রান্নার কাজে ব্যবহৃত একটি ছুরি দিয়ে তাকে আঘাত করেন তার স্ত্রী। আঘাত তার হাতে লাগে। প্রথমে তিনি হকচকিত হয়ে পড়েন। এরপর তাকে আবার ছুরিকাঘাত করার আগেই তিনি ধাক্কা মেরে তার স্ত্রীকে সরিয়ে দেন।পরে প্রতিবেশীদের সহায়তায় চিকিৎসার জন্য কিরণ স্থানীয় একটি বেসরকারি হাসপাতালে যান। ছুরিকাঘাতে আহত হওয়ায় বিষয়টি পুলিশকে জানিয়েছেন চিকিৎসকরা। পুলিশের এক কর্মকর্তা জানিয়েছেন, সন্ধ্যার বিরুদ্ধে থানায় মামলা হয়েছে। আসামিকে জিজ্ঞাসাবাদ শেষে ব্যবস্থা নেয়া হবে। ইন্টারনেট।
",14.78122379406595,431.0
20222865,514,খেলাধুলা,"

অস্ট্রেলিয়ার দরকার ২০২ রান, নিউজিল্যান্ডের ৬ উইকেট
","ক্রাইস্টচার্চ টেস্ট জিততে বাকি দু’দিনে অস্ট্রেলিয়ার দরকার আরো ২০২ রান এবং নিউজিল্যান্ডের প্রয়োজন ৬ উইকেট। নিউজিল্যান্ডের ছুঁড়ে দেয়া ২৭৯ রানের টার্গেটে তৃতীয় দিন শেষে ৪ উইকেটে ৭৭ রান তুলেছে অসিরা।
সিরিজের দ্বিতীয় ও শেষ টেস্টের প্রথম ইনিংসে ৯৪ রানে পিছিয়ে থেকে দ্বিতীয় ইনিংস শুরু করে দ্বিতীয় দিন শেষে ২ উইকেটে ১৩৪ রান করেছিলো নিউজিল্যান্ড। দিন শেষে ৮ উইকেট হাতে নিয়ে ৪০ রানে এগিয়ে ছিলো কিউইরা। টম লাথাম ৬৫ এবং রাচিন রবীন্দ্র ১১ রানে অপরাজিত ছিলেন।রোববার মাত্র ৮ রান তুলে তৃতীয় দিন প্রথম ব্যাটার হিসেবে আউট হন লাথাম। অস্ট্রেলিয়ার অধিনায়ক প্যাট কামিন্সের শিকার হবার আগে ৮টি চারে ১৬৮ বলে ৭৩ রান করেন কিউই ব্যাটার।
লাথাম ফেরার পর শতরানের জুটি গড়েন নিউজিল্যান্ডকে লড়াইয়ে রাখেন রবীন্দ্র ও ড্যারিল মিচেল। কিন্তু মাত্র ৮ রানের ব্যবধানে সাজঘরে ফিরেন রবীন্দ্র ও মিচেল। দলীয় ২৭৮ রানে মিচেলকে শিকার করে জুটি ভাঙ্গেন পেসার জশ হ্যাজেলউড। ৬টি চার ও ১টি ছক্কায় ৫৮ রান করেন মিচেল। এরপর ১৫৩ বলে ১০টি চারে ৮২ রান করা রবীন্দ্রকে বিদায় করেন কামিন্স।
জোড়া আঘাতের পরই ৯ রানে আউট হন নিউজিল্যান্ডের উইকেটরক্ষক টম ব্লান্ডেলও। এতে ২৬৯ রানে ষষ্ঠ উইকেট হারিয়ে চাপে পড়ে নিউজিল্যান্ড।
এ অবস্থায় সপ্তম উইকেটে অস্ট্রেলিয়ার বোলারদের সামনে প্রতিরোধ গড়ে তোলেন গ্লেন ফিলিপস ও স্কট কুগেলিজন। জুটিতে হাফ-সেঞ্চুরির জুটির পর থামতে হয় তাদের। ১৬ রান করে স্পিনার নাথান লিঁওর শিকার হন ফিলিপস। শেষ ব্যাটার হিসেবে কুগেলিজনকে আউট করে নিউজিল্যান্ডকে ৩৭২ রানে থামিয়ে দেন লিওঁ। এতে অস্ট্রেলিয়াকে ২৭৯ রানের চ্যালেঞ্জিং টার্গেট ছুঁড়ে দেয় নিউজিল্যান্ড। ৫টি চার ও ২টি ছক্কায় ৪৯ বলে ৪৪ রান করেন কুগেলিজন। অস্ট্রেলিয়ার কামিন্স ৪টি ও লিঁও ৩টি উইকেট নেন।
জবাবে খেলতে নেমে নিউজিল্যান্ডের দুই পেসার ম্যাট হেনরি ও বেন সিয়ার্সের তোপের মুখে পড়ে ৩৪ রানে ৪ উইকেট হারায় অস্ট্রেলিয়া। স্টিভেন স্মিথকে ৯ ও উসমান খাজাকে ১১ রানে আউট করেন প্রথম ইনিংসে ৭ উইকেট নেয়া হেনরি। মানার্স লাবুশেন ৬ ও ক্যামেরুন গ্রিনকে ৫ রানে বিদায় দেন সিয়ার্স।
পঞ্চম উইকেটে অস্ট্রেলিয়ার উইকেট পতন ঠেকান ট্রাভিস হেড ও মিচেল মার্শ। ৪৩ রানের অবিচ্ছিন্ন জুটিতে দিনের খেলা শেষ করেন তারা। হেড ১৭ ও মার্শ ২৭ রানে অপরাজিত। নিউজিল্যান্ডের হেনরি ও সিয়ার্স দু’টি করে উইকেট নিয়েছেন।
সূত্র : বাসস
",14.697867504588501,432.0
20046691,108,খেলাধুলা,অলিম্পিক নিশ্চিতের পর পদকে চোখ ঝুমার,"দুবাইয়ে অনুষ্ঠিত প্যারা অলিম্পিক কোটা টুর্নামেন্টে ব্রোঞ্জ জিতেছেন বাংলাদেশের কম্পাউন্ড আরচার ঝুমা আক্তার
দুবাইয়ে অনুষ্ঠিত প্যারা অলিম্পিক কোটা টুর্নামেন্টে ব্রোঞ্জ জিতেছেন বাংলাদেশের কম্পাউন্ড আরচার ঝুমা আক্তার। ব্রোঞ্জ জেতায় প্যারা অলিম্পিকও নিশ্চিত করেছেন তিনি। এর আগে আরচারিতে ২০১০ সালে যুব অলিম্পিকে ইমদাদুল হক মিলন ও ২০২০ সালে টোকিও অলিম্পিকে রোমান সানা সরাসরি খেলার যোগ্যতা অর্জন করেছিলেন। সামার অলিম্পিকের এক মাস পর প্যারিসে অনুষ্ঠিত হবে প্যারা অলিম্পিক। ২০০৪ সালে প্রথম বারের মতো প্যারা অলিম্পিকে অংশগ্রহণ করে বাংলাদেশ। তবে ২০০৮ সালের পর কমিটি জটিলতার কারণে বাংলাদেশ গত কয়েকটি আসরে অংশগ্রহণ করতে পারেনি। এবার আবার অংশগ্রহণ করবে। এবারের আসরে বাংলাদেশের প্রথম ক্রীড়াবিদ হিসেবে ঝুমা আক্তার নিজের যোগ্যতায় অংশ নিবেন। নিজ যোগ্যতায় অলিম্পিকে জায়গা করে নেয়া ঝুমা স্বপ্ন দেখছেন পদকেরও। দুবাই থেকে গতকাল ভোরে বাংলাদেশে এসেছে প্যারা আরচারি দল।বিজ্ঞাপনবিমান বন্দরে অলিম্পিকে পদক জয়ের স্বপ্নের কথা জানিয়ে ঝুমা বলেন, ‘আমার আত্মবিশ্বাস ছিল অলিম্পিকে জায়গা করে নিতে পারব। এখন লক্ষ্য আগামী কয়েক মাস অনুশীলন করে অলিম্পিকে পদকের চেষ্টা করা।’ বাংলাদেশ প্যারা আরচারি এসোসিয়েশনের সাধারণ সম্পাদক ফয়সাল আহসান উল্লাহ সামনের কয়েক মাস ঝুমার প্রতি আরো গুরুত্ব দেয়ার কথা জানিয়ে বলেন, ‘শারীরিক প্রতিবন্ধকতা নিয়েও ঝুমা আন্তর্জাতিক অঙ্গনে বাংলাদেশের সুনাম অর্জন করেছে। অলিম্পিকের মঞ্চে তার পদক জয়ের জন্য আমরা সর্বত্মক সহযোগিতা করব।’ মূল অলিম্পিকের পাশাপাশি বিশেষ চাহিদা সম্পন্ন ব্যক্তিদের জন্য আরো দু’টি অলিম্পিক হয়। একটি স্পেশাল আরেকটি প্যারা অলিম্পিক। বুদ্ধিপ্রতিবন্ধীরা খেলে থাকেন স্পেশাল অলিম্পিক। প্যারা অলিম্পিক শারীরিক বিশেষ চাহিদা সম্পন্নদের জন্য। বাংলাদেশ স্পেশাল অলিম্পিকে অনেক পদক জিতলেও প্যারা অলিম্পিকে এখনো পদক পায়নি।",14.634392418049314,433.0
20181211,407,বিনোদন,"

ইসরাইলি হামলায় আরো ৮২ ফিলিস্তিনি নিহত
","গাজায় ইসরাইলের আগ্রাসনে বেড়েই চলেছে নিহতের সংখ্যা। গত ২৪ ঘণ্টায় তাদের হামলায় আরো ৮২ ফিলিস্তিনি নিহত হয়েছেন। এর মাধ্যমে নিহতের সংখ্যা পৌঁছালো ৩০ হাজার ৯৬০ জনে।
রোববার মধ্যপ্রাচ্যভিত্তিক সংবাদমাধ্যম মিডিল ইস্ট মনিটরের এক প্রতিবেদনে এ তথ্য জানানো হয়েছে।
প্রতিবেদনে আনাদোলু এজেন্সির বরাত দিয়ে বলা হয়, শনিবার গাজার স্বাস্থ্য মন্ত্রণালয় জানিয়েছে, অবরুদ্ধ গাজা উপত্যকায় ইসরাইলের অবিরত হামলায় গত ২৪ ঘণ্টায় অন্তত ৮২ ফিলিস্তিনি নিহত এবং ১২২ জন আহত হয়েছেন।
মন্ত্রণালয় এক বিবৃতিতে বলেছে, ‘ইসরাইলি দখলদারিত্ব গাজা উপত্যকায় ১০টি পরিবারে গণহত্যা চালিয়েছে। এ হামলায় গত ২৪ ঘণ্টায় ৮২ জন নিহত এবং ১২২ জন আহত হয়েছেন।
বিবৃতিতে বলা হয়েছে, ‘অনেক মানুষ এখনো ধ্বংসস্তূপের নিচে এবং রাস্তায় আটকে আছে। উদ্ধারকারীরা তাদের কাছে পৌঁছাতে পারছে না।’
বিবৃতিতে আরো বলা হয়েছে, গাজায় ইসরাইলি আগ্রাসনের শিকারদের ৭২ শতাংশই শিশু ও নারী।
ফিলিস্তিনি স্বাস্থ্য কর্তৃপক্ষের মতে, আন্তর্জাতিক আদালতের (আইসিজে) অস্থায়ী রায়কে লঙ্ঘন করে ইসরাইল গাজা উপত্যকায় তার আক্রমণ অব্যাহত রেখেছে। ৭ অক্টোবর শুরু হওয়া এ আক্রমণে অন্তত ৩০ হাজার ৯৬০ ফিলিস্তিনি নিহত হয়েছেন। যাদের বেশিরভাগই নারী এবং শিশু। এ সময় আহত হয়েছেন ৭২ হাজার ৫৫৪ জন।
গাজায় ইসরাইলের এই আগ্রাসনের কারণে ৮৫ শতাংশ ফিলিস্তিনিকে অভ্যন্তরীণ বাস্তুচ্যুতির দিকে ঠেলে দিয়েছে। সৃষ্টি হয়েছে খাদ্য, বিশুদ্ধ পানি এবং ওষুধের তীব্র সঙ্কট। জাতিসঙ্ঘের মতে, ইসরাইলের হামলায় ছিটমহলের ৬০ শতাংশ অবকাঠামো ক্ষতিগ্রস্ত বা ধ্বংস হয়ে গেছে।সূত্র : মিডিল ইস্ট মনিটর
",14.477692603336667,434.0
20046697,114,খেলাধুলা,বঙ্গবন্ধু ও বঙ্গমাতা গোল্ড কাপ ফুটবল,"‘আন্তর্জাতিক ফুটবলে বাংলাদেশ সবার নজর কেড়েছে
‘আন্তর্জাতিক ফুটবলে বাংলাদেশ সবার নজর কেড়েছে। ফুটবলে হারানো ঐতিহ্য ফিরে আসছে। নেপালে মেয়েরা (সাফ অনূর্ধ্ব-১৬) দুর্দান্ত খেলছে। আমার বিশ্বাস যথাযথো সুযোগ-সুবিধা নিশ্চিত করা গেলে বাংলাদেশের ফুটবল আন্তর্জাতিক পরিমণ্ডলে আরও অনেক দূর এগিয়ে যাবে’, গতকাল মোহাম্মদপুর শারীরিক শিক্ষক কলেজ মাঠে বঙ্গবন্ধু শেখ মুজিবুর রহমান অনূর্ধ্ব-১৭ ও বঙ্গমাতা অনূর্ধ্ব-১৭ বালিকা গোল্ডকাপ ফুটবল টুর্নামেন্টের চূড়ান্ত পর্বের খেলা উদ্বোধনকালে কথাগুলো বলেন যুব ও ক্রীড়া মন্ত্রী নাজমুল হাসান এমপি। এবারের আসরে প্রাথমিক পর্বে বঙ্গবন্ধু শেখ মুজিবুর রহমান জাতীয় ফুটবল টুর্নামেন্টে বালক বিভাগে ৪৬৬৭ দলের ৮৪ হাজার ৬ জন এবং বেগম ফজিলাতুন্নেছা মুজিব গোল্ডকাপ ফুটবল টুর্নামেন্টে বালিকা বিভাগে প্রাথমিক পর্যায়ে ৫৮৪ দলের ১০ হাজার ৫১২ জন খেলোয়াড় অংশ নিচ্ছে।",14.448367120430268,435.0
20046668,85,খেলাধুলা,কেইনের হ্যাটট্রিকে বায়ার্নের গোল উৎসব,"দুর্দান্ত হ্যাটট্রিক গড়লেন। দারুণ সব কীর্তি, নাম লেখালেন রেকর্ডে। হ্যারি কেইনের এমন স্বপ্নের মতো দিনে বায়ার্ন মিউনিখ মাইন্সকে হারায় বিশাল ব্যবধানে।
আলিয়াঞ্জ অ্যারেনায় গতকাল বুন্দেসলিগার ম্যাচে ৮-১ গোলে জিতেছে বায়ার্ন। ঘরের মাঠে কেইনের হ্যাটট্রিক ছাড়াও একটি করে গোল করেন টমাস মুলার, জামাল মুসিয়ালা, সের্গে জিনাব্রি। এছাড়া জোড়া গোল আসে লেয়ন গোরেটস্কার পা থেকে।
এই ম্যাচ দিয়ে জার্মানির শীর্ষ লীগে প্রথম খেলোয়াড় হিসেবে অভিষেক মৌসুমে আট ম্যাচে অন্তত দুটি করে গোল করলেন কেইন। একই সঙ্গে প্রথম খেলোয়াড় হিসেবে প্রতিযোগিতাটিতে অভিষেক আসরে চারটি হ্যাটট্রিকও করলেন ৩০ বছর বয়সী এই ইংলিশ ফরোয়ার্ড।এই জয়ের পর ২৫ ম্যাচে বায়ার্নের পয়েন্ট হলো ৫৭। এক ম্যাচ কম খেলে ৬৪ পয়েন্ট নিয়ে চূড়ায় লেভারকুজেন।",14.443829918049314,436.0
20181047,384,খেলাধুলা,"

এবার বেটিং করে ফেঁসে গেলেন সাকিবের বোন
","দেড় যুগের ক্রিকেট ক্যারিয়ারে নানা সময়ে বিভিন্ন কারণে বিতর্কের জন্ম দিয়েছেন সাকিব আল হাসান। ঝড় উঠিয়েছেন সমালোচনার। তবে এবার নিজের কারণে নয়, সাকিব সমালোচনার মুখে পড়েছেন বোনের কর্মকাণ্ডে। এক বেটিং অ্যাপ মামলার তদন্তে দেখা গেছে সাকিবের বোনের নাম।
সম্প্রতি সাকিব আল হাসানের বোন জান্নাতুল হাসানের নাম উঠে এসেছে ভারতের একটি বেটিং অ্যাপ মামলার তদন্তে। ভারতের তদন্তকারী সংস্থা এনফোর্সমেন্ট ডিরেক্টরেটের বরাতে শুক্রবার এক প্রতিবেদনে ইন্ডিয়া টুডে এই তথ্য জানিয়েছে।প্রতিবেদনে বলা হয়ে, মহাদেব বেটিং অ্যাপ নামক একটি অনলাইন গেমিং প্ল্যাটফর্মের মাধ্যমে বিপুল আর্থিক দুর্নীতি হয়। এই ঘটনায় একটি মামলা হয় ভারতীয় আদালতে। এর তদন্ত শুরু হলে অনেকের নামই বেরিয়ে আসে। ওই তদন্তে সাকিবের বোনের নামও পাওয়া যায়।
মূলত মহাদেব বেটিং কোম্পানির সাথে যুক্ত থাকা দুই ব্যবসায়ী গিরিশ তালরেজা ও সুরুজ চোখানির গ্রেফতারের পরই তার নাম প্রকাশিত হয়। তদন্তকারী সংস্থা ইডি জানায়, সুরুজ বাংলাদেশে 11wicket.com নামের একটি বেটিং অ্যাপেও বিনিয়োগ করেন। এতে তার অংশীদার ছিলেন জান্নাতুল হাসান।
এই খবর প্রকাশের পর ইতোমধ্যেই সমালোচনার ঝড় উঠেছে দেশজুড়ে। এ নিয়ে সাকিব বা তার বোন কেউ এখনো মুখ খুলেনি।
",14.44021625026031,437.0
20180358,305,খেলাধুলা,"

হেনরির ৭ উইকেটে লড়াইয়ে  নিউজিল্যান্ড
","এমন জবাবই দরকার ছিল নিউজিল্যান্ডের। ক্রাইস্টচার্চে সেই জবাবই দিয়েছে স্বাগতিকরা। প্রথম ইনিংসে পুঁজিটা খুবই কম, মাত্র ১৬২ রানেই গুটিয়ে গিয়েছিল নিউজিল্যান্ড। কিন্তু ম্যাট হেরনির আগুন ঝরা বোলিংয়ে অস্ট্রেলিয়া ২৫৬ রানইে ইনিংস শেষ করে। দ্বিতীয় ইনিংসে ২ উইকেটে ১৩৪ রান নিয়ে দ্বিতীয় দিন শেষ করেছে নিউজিল্যান্ড। কিউইদের লিড এখন ৪০ রানের। ম্যাচটি কেন উইলিয়ামসন এবং টিম সাউদির শততম টেস্ট। সাউদি কোনো উইকেট না পেলেও দ্বিতীয় ইনিংসে ফিফটির দেখা পান উইলিয়ামসন।প্রথম দিনে ৪ উইকেটে ১২৪ রান নিয়ে অস্ট্রেলিয়াও চাপে ছিল। ম্যাট হেনরির দুর্দান্ত বোলিংয়ে গতকাল আড়াইশ’ পেরুতেই অলআউট হয়েছে অস্ট্রেলিয়া। ৪৫ রান নিয়ে দিন শুরু করা মার্নাস লাবুশেন ৯০ রানে আউট হন। বাকিরা কেউ ত্রিশের ঘরও ছুঁতে পারেননি। হেনরি ৬৭ রান খরচায় একাই নেন ৭টি উইকেট।শুরুতেই আউট হয়ে গিয়েছিলেন ওপেনার উইল ইয়ং (১)। তবে এর পর কেন উইলিয়ামসন আর টম লাথাম ১০৫ রানের জুটি গড়েন। হাফসেঞ্চুরি করে কেন উইলিয়ামসন (৫১) অবশ্য সাজঘরে ফিরে গেছেন। টম লাথাম ৬৫ আর রাচিন রাবিন্দ্র ১১ রানে অপরাজিত আছেন।
 
",14.42357984153015,438.0
20051663,170,লাইফস্টাইল,সৌদি আরবে কাল থেকে রোজা শুরু,"সৌদি আরবের আকাশে পবিত্র রমজান মাসের চাঁদ দেখা গেছে। আগামীকাল ১১ মার্চ থেকে দেশটিতে রোজা শুরু হচ্ছে বলে সৌদি কর্তৃপক্ষের বরাত দিয়ে খালিজ টাইমস জানিয়েছে। সে হিসেবে রোববার রাতে তারাবির নামাজ শুরু হবে।
রোববার স্থানীয় সময় বিকাল ৫টা ৩০ মিনিটে আনুষ্ঠানিকভাবে চাঁদের খোঁজ শুরু হয়। এ সময় চাঁদ দেখার জন্য খালি চোখের পাশাপাশি অত্যাধুনিক টেলিস্কোপও ব্যবহার করা হয়। সন্ধ্যা ৬টা ১০ মিনিটের দিকে চাঁদ দেখার খবর পাওয়া যায়।
এদিকে অস্ট্রেলিয়া, ইন্দোনেশিয়া, মালয়েশিয়া ও ব্রুনেই মঙ্গলবার থেকে পবিত্র রমজান মাস শুরু করবে।
অস্ট্রেলিয়ার ফেডারেল কাউন্সিল অব ইমাম, অস্ট্রেলিয়ান ফতোয়া কাউন্সিল, কাউন্সিল অব ফতোয়া এবং শরিয়া আরবিট্রেশনের সহযোগিতায় দেশটির গ্র্যান্ড মুফতি জানিয়েছে, সোমবার শাবান মাস শেষ হবে। ফলে মঙ্গলবার হবে রমজান মাসের প্রথম দিন।
ভৌগলিক অবস্থান এবং চাঁদ ওঠার কারণে অস্ট্রেলিয়া প্রায়ই বিশ্বের প্রথম দেশ হিসেবে রোজার তারিখ ঘোষণা করে থাকে।
ব্রুনেইতে চাঁদ দেখা না যাওয়ার কারণে মঙ্গলবার রমজান মাস শুরু হবে বলে ঘোষণা দেওয়া হয়েছে। মালয়েশিয়ায়ও চাঁদের দেখা না পাওয়ার কারণে মঙ্গলবার প্রথম রোজা পালন করা হবে।
এদিকে ইন্দোনেশিয়ার ধর্ম মন্ত্রণালয়ও ঘোষণা দিয়েছে, সোমবার হবে শাবান মাসের ৩০ তারিখ, মঙ্গলবার রমজান মাসের প্রথম দিন।
সাধারণত সৌদিতে রমজান মাস শুরুর পরদিন বাংলাদেশে পবিত্র এই মাস শুরু হয়। তবে জাতীয় চাঁদ দেখা কমিটির ওপর চূড়ান্ত সিদ্ধান্ত নির্ভর করে। সোমবার জাতীয় চাঁদ দেখা কমিটির বৈঠক রয়েছে।",14.396871513062866,439.0
20051699,203,লাইফস্টাইল,"বৃষ্টির সুখবর নেই, বাড়তে পারে তাপমাত্রা","শীতের রেশ কেটে যাওয়ার পর ধীরে ধীরে বেড়েছে তাপমাত্রার পারদ। ইতোমধ্যে দেশের সর্বোচ্চ তাপমাত্রা পৌঁছেছে ৩৩ ডিগ্রিতে। এতে গরম অনুভূত হচ্ছে বেশ। আবহাওয়া অধিপ্তরের দীর্ঘমেয়াদী আবহাওয়ার পূর্বাভাস অনুযায়ী, চলতি মার্চে সর্বোচ্চ তাপমাত্রা উঠতে পারে ৪০ ডিগ্রি পর্যন্ত। সেই সঙ্গে এ মাসে স্বাভাবিকের চেয়ে কম বৃষ্টিপাত হতে পারে।
এ অবস্থায় আগামী পাঁচ দিনে তাপমাত্রা আরও বাড়তে পারে বলে পূর্বাভাস দিয়েছে আবহাওয়া অধিদপ্তর।শনিবার সন্ধ্যা ৬টা থেকে পরবর্তী ৭২ ঘণ্টার পূর্বাভাসে এমনটা জানানো হয়েছে।
শনিবার সন্ধ্যায় দেশের সর্বোচ্চ তাপমাত্রা রেকর্ড করা হয়েছে রাঙামাটি ও কক্সবাজারে, ৩৩ ডিগ্রি সেলসিয়াস। একই সময় রাজধানী ঢাকায় সর্বোচ্চ তাপমাত্রা ছিল ৩০ দশমিক ৫ ডিগ্রি সেলসিয়াস। তবে সর্বশেষ ২৪ ঘণ্টায় দেশের কোথাও বৃষ্টি হয়নি।
আজ ও আগামীকালের আবহাওয়া জানবেন যেভাবে
আবহাওয়া অধিদপ্তর জানিয়েছে, আগামী তিন দিনে অস্থায়ীভাবে আংশিক মেঘলা আকাশসহ সারা দেশের আবহাওয়া শুষ্ক থাকতে পারে। এই সময়ে বৃষ্টিপাতের সম্ভাবনা নেই। এর মধ্যে রোববার সারা দেশে দিনের তাপমাত্রা প্রায় অপরিবর্তিত থাকতে পারে এবং রাতের তাপমাত্রা সামান্য হ্রাস পেতে পারে। পাশাপাশি আগামীকাল সোমবার দিনের তাপমাত্রা সামান্য বৃদ্ধি পেতে পারে এবং রাতের তাপমাত্রা প্রায় অপরিবর্তিত থাকতে পারে।
তবে মঙ্গলবার দিন ও রাতের তাপমাত্রা সামান্য বৃদ্ধি পেতে পারে। এছাড়া আগামী পাঁচ দিনে দিন ও রাতের তাপমাত্রা আরও বৃদ্ধি পেতে পারে বলে পূর্বাভাস দিয়েছে আবহাওয়া অধিদপ্তর।",14.383259905920006,440.0
20180366,307,খেলাধুলা,"

১৬ বছরের ইয়ামালে জয় বার্সার
","এখন নিশ্চিত নয় আগামী বছরের চ্যাম্পিয়ন্স লিগে খেলতে পারবে কি না বার্সেলোনা। তবে পরশু রাতে রিয়াল মালোর্কাকে ১-০ গোলে হারিয়ে এই আশা জিইয়ে রেখেছে কাতালানরা। তাদের এই কস্টার্জিত জয় ১৬ বছরের উঠতি সেনসেশন লামিন ইয়ামালের গোলে। প্রথমার্ধে পেনাল্টি পেয়েও মিস করলেন ইলকাই গুন্দোয়ান। দ্বিতীয়ার্ধে বার্সেলোনার বেশ কয়েকটি প্রচেষ্টা প্রতিহত হয়ে গেলো মায়োর্কার রক্ষণে। টানা দ্বিতীয় ম্যাচে পয়েন্ট হারানোর শঙ্কায় পড়েছিল জাভি হার্নান্দেজের দল। শেষ পর্যন্ত অ্যাওয়ে মাঠে ইয়ামালের গোলে রক্ষা।
",14.299562976450785,441.0
20051915,265,অন্যান্য,চিফ জুডিশিয়াল ম্যাজিস্ট্রেটের কার্যালয় চট্টগ্রামে চাকরি,"চিফ জুডিশিয়াল ম্যাজিস্ট্রেটের কার্যালয় চট্টগ্রাম জনবল নিয়োগে বিজ্ঞপ্তি প্রকাশ করছে। এই প্রতিষ্ঠানে ৯ ক্যাটাগরির পদে ৩১ জনকে নিয়োগ দেওয়া হবে। আগ্রহী প্রার্থীদের নির্ধারিত ফরমে আবেদন করতে হবে।
১. পদের নাম: সাঁটমুদ্রাক্ষরিক কাম কম্পিউটার অপারেটর
পদসংখ্যা: ৭
যোগ্যতা: স্বীকৃত বিশ্ববিদ্যালয় থেকে অন্যূন দ্বিতীয় শ্রেণি সমমানের সিজিপিএতে স্নাতক বা সমমানের ডিগ্রি। শর্টহ্যান্ডে ইংরেজিতে প্রতি মিনিটে সর্বনিম্ন ৭০ শব্দ, বাংলায় প্রতি মিনিটে ৪৫ শব্দ এবং কম্পিউটার টাইপে ইংরেজিতে প্রতি মিনিটে সর্বনিম্ন ৩০ শব্দ ও বাংলায় প্রতি মিনিটে সর্বনিম্ন ২৫ শব্দ থাকতে হবে। কম্পিউটার ব্যবহারে দক্ষতা থাকতে হবে।
বেতন স্কেল: ১০,২০০–২৪,৬৮০ টাকা
২. পদের নাম: বেঞ্চ সহকারী
পদসংখ্যা: ১
যোগ্যতা: স্বীকৃত বিশ্ববিদ্যালয় থেকে স্নাতক বা সমমানের ডিগ্রি থাকতে হবে। কম্পিউটার ব্যবহারে পারদর্শীদের অগ্রাধিকার দেওয়া হবে।
বেতন স্কেল: ৯,৭০০-২৩,৪৯০ টাকা
৩. পদের নাম: ডেসপাচ রাইডার
পদসংখ্যা: ১
যোগ্যতা: এসএসসি বা সমমান পাস। মোটরসাইকেল লাইসেন্সধারী হতে হবে।
বেতন স্কেল: ৮,৮০০-২১,৩১০ টাকা
৪. পদের নাম: প্রসেস সার্ভার (জারিকারক)
পদসংখ্যা: ৫
যোগ্যতা: এসএসসি বা সমমান পাস।
বেতন স্কেল: ৮,৫০০-২০,৫৭০ টাকা
৫. পদের নাম: অফিস সহায়ক (এমএলএসএস)
পদসংখ্যা: ১২
যোগ্যতা: এসএসসি বা সমমান পাস।
বেতন স্কেল: ৮,২৫০-২০,০১০ টাকা
৬. পদের নাম: পরিচ্ছন্নতাকর্মী (ফরাস)
পদসংখ্যা: ১
যোগ্যতা: এসএসসি বা সমমান পাস।
বেতন স্কেল: ৮,২৫০-২০,০১০ টাকা
৭. পদের নাম: নিরাপত্তা প্রহরী (নৈশ প্রহরী)
পদসংখ্যা: ২
যোগ্যতা: এসএসসি বা সমমান পাস।
বেতন স্কেল: ৮,২৫০-২০,০১০ টাকা
৮. পদের নাম: পরিচ্ছন্নতাকর্মী (সুইপার)
পদসংখ্যা: ১
যোগ্যতা: অষ্টম শ্রেণি পাস। পেশাগতভাবে পরিচ্ছন্নতাকর্মী হিসেবে কর্মরত সম্প্রদায়ভুক্ত ব্যক্তিদের অগ্রাধিকার দেওয়া হবে।
বেতন স্কেল: ৮,২৫০-২০,০১০ টাকা
৯. পদের নাম: মালি
পদসংখ্যা: ১
যোগ্যতা: অষ্টম শ্রেণি পাস।
বেতন স্কেল: ৮,২৫০-২০,০১০ টাকা
বয়সসীমা
৩০ মার্চ ২০২৪ তারিখে প্রার্থীর বয়স ১৮ থেকে ৩০ বছর হতে হবে। তবে প্রার্থী বীর মুক্তিযোদ্ধা/শহীদ বীর মুক্তিযোদ্ধার সন্তান হলে তাঁর বয়স ৩২ বছর পর্যন্ত শিথিলযোগ্য। বিভাগীয় প্রার্থীদের ক্ষেত্রে বয়স বিধি মোতাবেক শিথিলযোগ্য।
আবেদন যেভাবে
আগ্রহী প্রার্থীদের নির্ধারিত ফরম পূরণ করে পাঠাতে হবে। চাকরির নির্ধারিত ফরম এই লিংকে পাওয়া যাবে। আবেদন ফরম ডাউনলোড করে স্বহস্তে পূরণ করতে হবে। প্রয়োজনীয় কাগজপত্রসহ সভাপতি, সহায়ক কর্মচারী নিয়োগ বাছাই কমিটি ও চিফ জুডিশিয়াল ম্যাজিস্ট্রেট চট্টগ্রামের কার্যালয়ে অফিস চলাকালীন ডাকযোগে অথবা সরাসরি আবেদনপত্র পৌঁছাতে হবে। খামের ওপর পদের নাম এবং নিজ জেলা উল্লেখ করতে হবে। আবেদনের সঙ্গে ৯.৫ ইঞ্চি বাই ৪.৫ ইঞ্চি খামের ওপর স্পষ্ট অক্ষরে আবেদনকারীর নিজস্ব ঠিকানা (ডাক ঠিকানা) লিখে ১৫ টাকা মানের অব্যবহৃত ডাকটিকিটসহ সংযুক্ত করতে হবে।
আবেদন ফি
আবেদন ফি বাবদ ১ ও ২ নম্বর পদের জন্য ২০০ টাকা এবং ৩ থেকে ৯ নম্বর পদের জন্য ১০০ টাকা সোনালী ব্যাংকের যেকোনো শাখায় ট্রেজারি চালান মারফত কোড নম্বর-১-২১০৮-০০০০-২০৩১-এ ‘চিফ জুডিশিয়াল ম্যাজিস্ট্রেট চট্টগ্রাম’ বরাবর জমা দিয়ে চালানের মূলকপি আবেদনপত্রের সঙ্গে সংযুক্ত করতে হবে।
আবেদনের শেষ সময়: ৩০ মার্চ ২০২৪।",14.286537941023777,442.0
20046816,123,বিজ্ঞান,আন্দোলন কোন পথে,"বলপ্রয়োগের রাজনীতির বিরুদ্ধে সহিংস মতাদর্শিক সংগ্রামের বিষয়ে মার্কিন ভীতির সঙ্গে ভারতের উদ্বেগও বিবেচনার বিষয়। কিন্তু বিরোধী দল আমেরিকার অহিংস পদ্ধতির পথে থাকলেও মেডেলিনের পরামর্শ মোতাবেক, ‘নানা আদর্শের একটা মিলনস্থল, যেখানে সবাই গণতন্ত্রকে আরও বেশি কার্যকর করতে চাইবে’ -এমন অবস্থা তৈরির জন্য সামাজিকভাবে রাজনৈতিক কর্মসূচির বিস্তার ঘটাতে পারে নাই। তারা যে ৩১ দফা প্রণয়ন করেছে, সেই দাবিগুলো একটি জনগণের রাষ্ট্র প্রতিষ্ঠার জন্য খুবই সহায়ক ও যৌক্তিক কিন্তু এটাকে কেন্দ্র করে বিভিন্ন শ্রেণি-পেশার মানুষের মধ্যে নতুন রাজনৈতিক বন্দোবন্ত তৈরি স্বপ্ন ও আকাঙ্ক্ষাকে জাগরূক করতে পারে নাই। গণআন্দোলন গড়ে তুলবার যে সামাজিক শর্ত- ‘সম্মিলিতভাবে নতুন স্বপ্নের দিকে ধাবিত হওয়া’-তা দেখতে পাওয়া যায় নাই। বরং আন্দোলনটা সরকারি দলের বিরুদ্ধে বিরোধী দলের আন্দোলন (যদিও সব দলের জনগণের অনেক যৌক্তিক দাবি এতে আছে) আকারেই রয়ে গেছে
বিরোধী দলের আন্দোলন আগামীতে কোনদিকে যাবে? এই প্রশ্ন এখন অনেকের মনেই। ঈদের পরে আন্দোলন হবে-এমন কৌতুকের মধ্যে থেকেই প্রধান বিরোধী দল বিএনপি অনেক ঈদ পার করে দেয়। কিন্তু র‌্যাবের উপর নিষেধাজ্ঞা এবং মানবাধিকার প্রশ্নে পশ্চিমা দুনিয়ার বাংলাদেশে দৃষ্টি ফেরাবার পরে ধীরে ধীরে দলটি পুরো মাত্রায় রাজনৈতিকভাবে মাঠে ফিরে এসেছে। ধারাবাহিক কর্মসূচির মাধ্যমে রাজনীতির মাঠে নিজের সাংগঠনিক ও জনপ্রিয়তা প্রমাণ করে জনগণের মধ্যে এক ধরনের আশা জাগানিয়া অবস্থাও তৈরি করতে সক্ষম হয়েছিল বিরোধী দল ও তাদের মিত্ররা।
মূলত ২৮শে আক্টোবরের সমাবেশে ক্র্যাকডাউন এর পরে ডামি নির্বাচন এবং এখন আবার নেতাদের ধীরে ধীরে জামিনে বেরিয়ে আসতে থাকা ও সামনে রোজা এবং আবার ঈদের পরে আন্দোলন-সেই একই পুনরাবৃত্তির দিকে বিরোধী দলের রাজনীতিকে নিয়ে যাচ্ছে কিনা সেই প্রশ্নও উঠেছে। যদিও এ মুহূর্তে বিএনপি ও সমমনা জোট আন্দোলনে মাঠে রয়েছে। ঈদের পর কঠোর আন্দোলনে যাওয়ার ঘোষণা দেয়নি।
এতদিনের চলমান আন্দোলনের ব্যর্থতা ও সফলতার দিকগুলো নিয়েও রাজনৈতিক মহলে চুলচেরা বিশ্লেষণ চলছে।বিজ্ঞাপনসরকার ক্ষমতায় থেকে গেলেও রাজনৈতিকভাবে ডামি নির্বাচনের জোরে ক্ষমতায় এসে জনগণের দিক থেকে তারা কতোটা গ্রহণযোগ্য সেই বার্তা ইতিমধ্যেই পেয়েছে। অন্যদিকে বিপুল নেতাকর্মী আন্দোলনমুখী হয়ে নিজেদের স্বাভাবিক জীবনকে চরম ঝুঁকির মধ্যে ফেলেও প্রকৃত গণআন্দোলন গড়ে তুলতে না পারার ফলে বিরোধী শিবিরে এক ধরনের হতাশা ভর করা স্বাভাবিক। কিন্তু অবস্থাদৃষ্টে মনে হচ্ছে এখন সরকার যেকোনো কারণেই হোক বিরোধী দলকে নিয়ন্ত্রিতভাবে মাঠে সক্রিয় হতে দিতে রাজি। এই যে নতুন করে আবার আন্দোলনের স্পেস তৈরি হওয়ার সম্ভাবনা দেখা দিয়েছে এটা নিয়ে বিরোধী দল কোন ধরনের নীতি ও কৌশল নিয়ে আগাবে সেই দিকে রাজনৈতিক বিশ্লেষকদের নজর থাকবে।
বিএনপি’র নেতাকর্মী ও সাধারণ সমর্থকদের মধ্যে যে আগ্রহ ৭ই জানুয়ারির ডামি নির্বাচনের আগে তৈরি হয়েছিল তাতে মাঠের নেতাকর্মী ও দলের সিনিয়র নেতাকর্মীদের মধ্যে আপাতদৃষ্টিতে চিন্তা-ভাবনার সমন্বয়ের অভাব চোখে পড়লেও বিএনপি যে অহিংস পন্থায়, জন-জোয়ারের উপর ভর করেই সরকারকে নিজেদের দাবি মানতে বাধ্য করার লাইনে আগাবে তা স্পষ্ট ছিল। সারা দেশের সমাবেশগুলোতে বিভিন্নভাবে বাধা দেয়ার চেষ্টা, আওয়ামী লীগের নেতাকর্মীদের আক্রমণে অনেক বিরোধী দলের নেতাকর্মীর আহত ও কেউ কেউ মারা গেলেও বিএনপি মাঠে প্রতিরোধের বদলে জনসমর্থনে এগিয়ে থাকার কৌশল গ্রহণ করেছিল। দীর্ঘমেয়াদি রাজনৈতিক ফায়দার কথা চিন্তা করলে
এই কৌশল কার্যকর করা সম্ভব হয়েছে এবং জনগণ পরোক্ষভাবে বিএনপি’র অবস্থানের সঙ্গে সম্মতি জানিয়ে ভোট দানে বিরত থেকে আন্দোলনকে সফল হতে সাহায্য করেছে। কিন্তু এই অবস্থার সঙ্গে দলের সব স্তরের নেতাকর্মীদের সম্মতি ছিল এমনটা বলা যাবে না। সিনিয়র নেতাদের আরও কঠোর অবস্থানে দেখতে চেয়েছিল মাঠ পর্যায়ের নেতাকর্মীরা। সোশাল মিডিয়ার বিভিন্ন আলোচনায় এইসব বিষয় আলোচিত হতে দেখা যায়।
বিএনপি আরও কঠোর অবস্থানে গেলে আসলেই কি ভিন্ন ফল হতো? ধরে নিলাম আরও কঠোর বা প্রতিরোধের অবস্থায় যাওয়ার মতোন শক্তি দলটির আছে কিন্তু এটা কি কাজ করতো? আমাদের মনে আছে ২৮শে অক্টোবরের সমাবেশের আগে মার্কিন রাষ্ট্রদূত দুই দলের নেতাদের সঙ্গেই দেখা করেছেন। উভয়কে সহিংসতা এড়িয়ে শন্তিপূর্ণ পথে গণতন্ত্রকে এগিয়ে নিতে আলাপ-আলোচনার মাধ্যমে সমাধানের পথ খুঁজতে অহ্বান জানিয়েছেন। নির্বাচনকে কেন্দ্র করে মার্কিন যুক্তরাষ্ট্রের পক্ষ থেকে যথেষ্ট সক্রিয়তা আমরা দেখেছি। কিন্তু সহিংষতাও এড়ানো যায় নাই, গণতন্ত্রের পথেও রাজনীতিকে ফেরানো যায় নাই।
তবে সমাবেশে বিএনপি ও অন্যসব সরকার বিরোধী জোট যেভাবে একযোগে ঢাকা শহরে নেমে এসেছিল তাতে বিরোধী জোট কঠোর অবস্থান বা প্রতিরোধে গেলে কি অবস্থা হতো তা সহজেই অনুমান করা যায়। প্রচুর প্রাণহানির অশঙ্কা তাতে থাকতো। অন্যদিকে পুলিশকে সঙ্গে নিয়ে জনতার সঙ্গে আওয়ামী লীগের কর্মীরা বিরোধীদের প্রতিরোধে নেমে গেলে যে যুদ্ধাবস্থার সৃষ্টি হতো তা শুধু ঢাকাতেই সীমাবন্ধ থাকতো না। সারা দেশেই ছড়িয়ে পড়তো। তাতে বিরোধী পক্ষ শেষ পর্যন্ত বিজয়ী হতো কিনা সেই প্রশ্ন বাদ রেখেও এটা বলা যায় যে, এতে আন্দোলনের চরিত্রই পাল্টে যেতো। রাজনীতির ধরনে বিপুল পরির্বতন আসতো। কিন্তু বিরোধী দল যে এই পথে এগোনোর কোনো চেষ্টাও করে নাই তার আরও একটা কারণ আমাদের চোখে পড়ছে। আর সেটা হলো- গণতন্ত্র প্রতিষ্ঠার আন্দোলনের ধরনের মার্কিন নীতির প্রতিও বিরোধী দল সমর্থন দেখাতে চেয়েছে। বাংলাদেশে গণতন্ত্র, মানবাধিকার ও আইনের শাসন প্রতিষ্ঠার বিরোধী দলগুলোর আন্দোলন ও মার্কিন চাওয়ার মধ্যে একটা নীতিগত ঐক্য হয়ে যাওয়ার ফলে বিরোধী পক্ষের মনোবলে যে চাঙ্গা ভাব লক্ষ্য করা গেছে তাতে এটা চিন্তা করা মোটেও কষ্ট কল্পনা হবে না যে, গণতন্ত্র প্রতিষ্ঠার আন্দোলনের মার্কিন নীতিগত অবস্থানের কথাও বিরোধী জোট মাথায় রেখেই আগাতে চেয়েছে।
আন্দোলন তাই বলে সব সময় অহিংসই থেকে যায় তা না। র‍্যাডিক্যাল ডেমোক্রেটিক মুভমেন্ট দুনিয়ার অনেক দেশেই হয়েছে। গণতান্ত্রিক আন্দোলনের পথপ্রদর্শক হিসেবে যে ফরাসি বিপ্লবকে মনে করা হয় তা ছিল পুরো মাত্রায় সহিংস। কিন্তু কমিউনিজমের উত্থানের পরে গণতান্ত্রিক আন্দোলন সহিংসভাবে শুরু হলে পরে তা আরও একটি চরম ফ্যাসিবাদী রূপে জেগে উঠতে দেখা গেছে দুনিয়ার অনেক দেশেই। ফলে আমেরিকার এই যে নীতি, গণতান্ত্রিক আন্দোলনকে ফ্যাসিস্ট আন্দোলন ও প্রবণতা থেকে পৃথক রাখা তার প্রয়োগ আমরা করতে দেখি তথাকথিত- আরব বসন্তের সময়ে। গোটা আরব অঞ্চল জুড়ে জনতার জোয়ারে ক্ষমতার পরির্বতন হতে থাকে কিন্তু লম্বা সময় ধরে এই আন্দোলন চলে নাই এমনকি কোনো র‍্যাডিক্যাল মতাদর্শিক সংগঠন ক্ষমতার লড়াইয়ে এগিয়ে আসতে পারে নাই। আমেরিকান গণতান্ত্রিক আন্দোলনের মডেলের একটা ব্যাপক চর্চা আমরা হতে দেখেছি আরব বসন্তে। এবং এখানে গণতান্ত্রিকভাবে আমেরিকার অপছন্দের শক্তি ক্ষমতায় চলে আসলে তখন আবার স্বৈশাসকের পাশে আমেরিকাকে দেখা গেছে। যেমনটা আমরা মিশরে দেখেছি। মতাদর্শিক সংগঠন মুসলিম ব্রাডারহুড স্বৈরাচার মোবারককে সরিয়ে গণতন্ত্রিকভাবে ক্ষমতা গ্রহণ করলেও তাদের হঠাতে মিশরি সেনাদের কাজে লগায় আমেরিকা।
বলপ্রয়োগের রাজনীতির বিরুদ্ধে সহিংস মতাদর্শিক সংগ্রামের বিষয়ে মার্কিন ভীতির সঙ্গে ভারতের উদ্বেগও বিবেচনার বিষয়। কিন্তু বিরোধীদল আমেরিকার অহিংস পদ্ধতির পথে থাকলেও মেডেলিনের পরামর্শ মোতাবেক, ‘নানা আদর্শের একটা মিলনস্থল, যেখানে সবাই গণতন্ত্রকে আরও বেশি কার্যকর করতে চাইবে’ -এমন অবস্থা তৈরির জন্য সামাজিকভাবে রাজনৈতিক কর্মসূচির বিস্তার ঘটাতে পারে নাই। তারা যে ৩১ দফা প্রণয়ন করেছে, সেই দাবিগুলো একটি জনগণের রাষ্ট্র প্রতিষ্ঠার জন্য খুবই সহায়ক ও যৌক্তিক কিন্তু এটাকে কেন্দ্র করে বিভিন্ন শ্রেণি-পেশার মানুষের মধ্যে নতুন রাজনৈতিক বন্দোবন্ত তৈরি স্বপ্ন ও আকাঙ্ক্ষাকে জাগরূক করতে পারে নাই। গণআন্দোলন গড়ে তুলবার যে সামাজিক শর্ত- ‘সম্মিলিতভাবে নতুন স্বপ্নের দিকে ধাবিত হওয়া’-তা দেখতে পাওয়া যায় নাই। বরং আন্দোলনটা সরকারি দলের বিরুদ্ধে বিরোধী দলের আন্দোলন (যদিও সব দলের জনগণের অনেক যৌক্তিক দাবি এতে আছে) আকারেই রয়ে গেছে।",14.18245825229842,443.0
20046703,120,বিনোদন,'জীবনমুখী গান মানুষের হৃদয়কে পরিশুদ্ধ করে',"আমিরুল মোমেনীন মানিক। জীবনমুখী গান নিয়ে কাজ করছেন দেড়যুগ ধরে। এই সময়ের মধ্যে গান নিয়ে নানা সময়ে আলোচনায় এসেছেন। কিংবদন্তি কণ্ঠশিল্পী নচিকেতা চক্রবর্তীর সঙ্গে মানিকের বিভিন্ন সময়ে প্রকাশিত ‘আয় ভোর’, ‘নীল পরকীয়া’ এবং ‘সকাল হবে কি?’- তিনটি গানই আলোচনায় এসেছে। ‘মা যে দশ মাস দশ দিন’ মানিকের বিপুল আলোচিত গান। বাংলাদেশের শীর্ষ শিল্পীদের অনেকেই গেয়েছেন তার লেখা ও সুরের গান। গানের জন্য তিনি পেয়েছেন জাতীয় জাদুঘর সম্মাননা। দেশের বাইরে ভারতের পশ্চিমবঙ্গ, আসাম ও ত্রিপুরাসহ বিভিন্ন রাজ্যে তার গানের শুভাকাঙ্ক্ষী রয়েছে। শিল্পী আমিরুল মোমেনীন মানিক কথা বলেছেন সংগীতসহ ক্যারিয়ারের বিভিন্ন বিষয়ে। সাক্ষাৎকার নিয়েছেন ফয়সাল রাব্বিকীন।
কেমন আছেন? ব্যস্ততা কেমন যাচ্ছে?-ব্যস্ততা মানুষকে বিভ্রান্তির পথ থেকে দূরে রাখে।বিজ্ঞাপনসেই হিসেবে তুমুল ভালো কাটছে চলতি সময়।
সদ্য বইমেলা শেষ হলো। সেখানে আপনার বই ‘নিষিদ্ধ গান বিশুদ্ধ বাদ্য’ প্রকাশ হয়েছিল। কেমন সাড়া মিলেছে?-এটা গান বিষয়ক বই। অনেকদিনের স্বপ্ন ছিল নিজের সাংগীতিক অভিজ্ঞতা নিয়ে এরকম একটি বই করবো। বইটি সংগীতসংশ্লিষ্ট সবার জন্য খুব গুরুত্বপূর্ণ। গান-বাদ্য নিয়ে জায়েজ-নাজায়েজের তর্কবিতর্কের পোস্টমর্টেম করা হয়েছে এখানে। বইটির ভূমিকার দু-একটি লাইন এখানে তুলে ধরছি: তবে কি সংগীতের সঙ্গে বাংলাদেশের সংখ্যাগরিষ্ঠ মানুষের বিশ্বাসের বিরোধ চলবেই? প্রচণ্ড তত্ত্ব তালাশ, বহুবিভাজিত মতামত, বিধিনিষেধের ঘেরাটোপে অনেকে বিশ্বাসে পদাঘাত করে গড্ডালিকায় ভেসে যাচ্ছেন। অনেকে আবার বিভাজন আর বহুমতের মধ্যে খুঁজছেন ঐক্য ও ইতিবাচকতা।
লেখালেখি নিয়ে কি ভাবনা? বিষয়বস্তু কীভাবে নির্বাচন করেন বইয়ের?-ইতিমধ্যে আমার ২৩টি বই বেরিয়েছে। বইগুলোর একেকটার একেকরকম বিষয়। নামগুলোও অদ্ভুত। যেমন ধরুন: বিশ্ববিদ্যালয়ের কতিপয় স্টুপিড শিক্ষক, ব্লাডি জার্নালিস্ট, আরতুগ্রুল বাঙালি। পাঠককে কী বলতে চাই, মূলত সেই ভাবনা থেকে বিষয়বস্তু আসে, এরপর চলে নির্মাণের কাজ।
আপনি একজন সংগীতশিল্পী, সুরকার, সাংবাদিক, লেখক, উপস্থাপক। বাংলাদেশের প্রথম ইউটিউব জার্নালিজমের প্ল্যাটফরম চেঞ্জ টিভি ডট প্রেসের প্রতিষ্ঠাতা আপনি। বর্তমানে হামদর্দ বাংলাদেশের তথ্য ও গণসংযোগ বিভাগের পরিচালক হিসেবে দায়িত্ব পালন করছেন। এরমধ্যে আপনি নিজেকে কোন পরিচয় দিতে সবচেয়ে স্বাচ্ছন্দ্যবোধ করেন এবং কেন? এতকিছু একসঙ্গে সামলান কীভাবে?-প্রত্যেকটা কাজের সঙ্গেই মানুষের কল্যাণের বিষয় সম্পৃক্ত। ভালো লাগে এইসব মানবিক কাজের মধ্যে ডুবে থাকতে। সুতরাং সব পরিচয়কেই আমি দারুণভাবে উপভোগ করি। প্রত্যেক কাজের জন্য সময় ভাগ থাকে বলে সামলাতে সমস্যা হয় না।
আপনার গানে সমসাময়িক অনিয়ম ও বাস্তবতার কথা ফুটে উঠে। গানের কথায় এসব বিষয়কে গুরুত্ব দেয়া হয় কেন?-একটা গান তখনই সফল হয়, যখন তা সময়কে ধারণ করতে পারে। গানের ভাষায় জীবনের গলি ঘুপচিতে আলো ফেলার চেষ্টা করি সবসময়। আমি মনে করি, সংগীত হলো সমাজকে ইতিবাচক পথে নেবার আলোঘর। অথবা এটাকে চকচকে তলোয়ার বলতে পারেন, যা নিরন্তরভাবে মানুষের হৃদয়ের এবং পাশাপাশি সমাজের অন্ধকারকে কেটে কুচিকুচি করে দেয়। একটা সুন্দর সমাজের প্রধান অনুঘটক হচ্ছে সুন্দর হৃদয়ের মানুষ। গানের কথা ও সুরের শুদ্ধতা দিয়ে আমি পরিশুদ্ধ হৃদয়ের মানুষ তৈরি করতে চাই, যারা মানবিক সমাজ তৈরি করতে ভূমিকা পালন করবেন।
ওপার বাংলার খ্যাতিমান শিল্পী নচিকেতার সঙ্গে আপনার সখ্যতা রয়েছে। পাশাপাশি একসঙ্গে বেশ কিছু গানের গল্প রয়েছে। এটা কীভাবে হলো?-নচিকেতা চক্রবর্তী, জীবনমুখী বাংলা গানের তুখোড় কিংবদন্তি। তার সঙ্গে কাজ করবো, এটা আমার শৈশবের স্বপ্ন ছিল। আজ থেকে দেড় দশক আগে গান পাঠিয়েছিলাম দাদাকে। গান পাঠাবার দু’বছর পর নচি দা নিজেই একদিন ফোন করলেন। আমি চমকে উঠলাম। বললেন, রেডি হও, ঢাকায় আসছি, তোমার গান গাইবো। এভাবেই তৈরি হলো ‘আয় ভোর’। এরপর থেকে পথচলা শুরু। এই সময়ে মধ্যে নচি দা’র মাধ্যমে যেমন আমি ভীষণভাবে অনুপ্রাণিত হয়েছি, তিনিও তার অকৃত্রিম স্নেহ দিয়েছেন আমাকে। এখন তো এমন হয় যে, গানের কথা বললে দাদা বলেন, মানিকের গান আমার আগে শুনে নেয়ার প্রয়োজন নেই, আমার আস্থা আছে তোমার প্রতি। আমার মনে হয়, নচি দা’র সঙ্গে দেড়যুগের পরিভ্রমণে একটা দারুণ বিশ্বস্ততা তৈরি হয়েছে।
আপনি স্ট্যান্ডবাই সং নাম দিয়ে সমসাময়িক বাস্তবতা ও অসঙ্গতির বেশ কিছু গান করেছেন, যেগুলো মানুষের কাছে গ্রহণযোগ্য ও আলোচিত হয়েছে। এ চিন্তা মাথায় কীভাবে এলো?-স্ট্যান্ডবাই সংয়ের ধারণাটা এমন, যখন ঘটনা তখনই গান। আমরা গান মানেই অনেক প্রস্তুতি নিয়ে অডিও রেডি করা, এরপর ভালোমানের ভিডিও তৈরি করতে শুটিং করা। কিন্তু স্ট্যান্ডবাই গানের ধারণাটা হলো, সমাজের অসঙ্গতিকে কালক্ষেপণ না করে সঠিক সময়ে তুলে ধরা। ধারাবাহিকভাবে এরকম অনেক কাজ করে আমি বিপুল সাড়া পেয়েছি। বিশেষ করে, ‘ডিম ও মধ্যবিত্ত চুচু ভাই’ শিরোনামের স্ট্যান্ডবাই সং তো দারুণ সাড়া ফেলেছে।
আপনি রথীন্দ্রনাথ রায়, কুমার বিশ্বজিৎ এবং আসিফ আকবর, এই তিন প্রজন্মের ৩ জনের সঙ্গে গানের কাজ করেছেন। অভিজ্ঞতা কি?-রথীন্দ্রনাথ রায় দাদা আমার কথা এবং হাবিব মোস্তফার সুরে গেয়েছেন জাগরণী গান ‘আগুনের জুতো পায়ে হাঁটছি’; বিশ্বজিৎ দা আমার কথা ও সুরে গেয়েছেন বিশ্বকাপ ক্রিকেটের থিমসং ‘পৃথিবী দ্যাখো বাংলাদেশ’ এবং আসিফ আকবর ভাই গেয়েছেন মানুষমুখী গান ‘ছাত্রবেলার প্রেম ভীষণ ভয়ঙ্কর’। গানের শিরোনামই জানান দিচ্ছে, আমি সমাজকে কী বার্তা দিচ্ছি। তাছাড়া তিন প্রজন্মের ৩ জনের সঙ্গে কাজের অভিজ্ঞতা রঙধনুর মতো বর্ণিল। তারা সত্যিই আমাদের বাংলা গানের সম্পদ।আসন্ন রমজানে এটিএন বাংলায় প্রচারিতব্য মেগা রিয়েলিটি শো বিআরবি সেরাদের সেরা অনুষ্ঠানের
মূল বিচারক হিসেবে কাজ করেছেন। অভিজ্ঞতা কেমন?-দারুণ অভিজ্ঞতা। প্রখ্যাত সংগীত পরিচালক শেখ সাদী খান, জনপ্রিয় কণ্ঠশিল্পী মনির খানের সঙ্গে আমিও ছিলাম ওই প্রতিযোগিতার মূল বিচারক। কাজী নজরুল ইসলাম-আব্বাসউদ্দিনের ইসলামী গানের ধারায় তরুণরা যে এখন অনেকদূর এগিয়ে এসেছে, তা আরেকবার প্রত্যক্ষ করে ভালো লেগেছে। মনে হলো, বাংলাদেশের তরুণদের নিয়ে আমরা যে স্বপ্ন ও সম্ভাবনা দেখছি, তা বাস্তবে রূপায়িত হতে যাচ্ছে।
সংগীতশিল্পী হিসেবে সামনের পরিকল্পনা কি?-মানুষের কল্যাণে প্রচুর বিষয়ভিত্তিক গান তৈরি করতে চাই। বাংলাদেশে জীবনমুখী গানের শক্তিশালী জনরা প্রতিষ্ঠা করতে চাই। বাঙালির হৃদয়ের কথাগুলোকে বিশ্বের দরবারে তুলে ধরতে চাই। মোট কথা, তুমি-আমি স্বর্বস্ব গানের বিপরীতে মানবিক গানের প্রবল প্রবাহ তৈরি করতে নিরন্তর প্রচেষ্টা করে যেতে চাই আমৃত্যু।
যারা জীবনঘনিষ্ঠ গান করতে চায়, তাদের কি বলবেন?-নিছক বিনোদন বা ফানের জন্য নয়, আনন্দের মধ্যদিয়ে ন্যায্যতার পৃথিবী গড়তে আমি তরুণদের সংগীত নিয়ে কাজ করার অনুপ্রেরণা দিচ্ছি। দিন শেষে যেনো সবাই আমরা বলতে পারি, আমাদের দেশটাকে ভালো রাখবার জন্য গীতি ও সুর দিয়ে আমরা প্রাণান্ত চেষ্টা করেছি। আমার বিশ্বাস, নতুনদের বোধের দরোজায় ভালো কথা ও সুরের গান দিয়ে আমরা যদি কড়া নাড়তে পারি, তাহলে আগামী বাংলাদেশ নিয়ে আমাদের আর দুশ্চিন্তায় থাকতে হবে না।",14.10933934265249,444.0
20051916,266,অন্যান্য,বিভিন্ন পদে চাকরি দেবে বরিশাল বিশ্ববিদ্যালয়,"বরিশাল বিশ্ববিদ্যালয়ে একাধিক পদে কর্মকর্তা–কর্মচারী নিয়োগে বিজ্ঞপ্তি প্রকাশ করেছে। এই উচ্চ শিক্ষাপ্রতিষ্ঠানে ৩৬ ক্যাটাগরির পদে তৃতীয় থেকে ২০তম গ্রেডে ৪৯ জনকে নিয়োগ দেওয়া হবে। আগ্রহী প্রার্থীদের বিশ্ববিদ্যালয়ের নির্ধারিত ফরমে আবেদন করতে হবে।
১. পদের নাম: পরিচালক (পরিকল্পনা ও উন্নয়ন)
দপ্তর: পরিকল্পনা ও উন্নয়ন
পদসংখ্যা: ১ (স্থায়ী)
বেতন গ্রেড: ৩
যোগ্যতা: অনুমোদিত বিশ্ববিদ্যালয় থেকে স্নাতকোত্তর ডিগ্রিধারী হতে হবে। শিক্ষাজীবনের সব ক্ষেত্রে ন্যূনতম দ্বিতীয় শ্রেণি/বিভাগ/সমমানের জিপিএ/সিজিপিএ থাকতে হবে। বিশ্ববিদ্যালয়/ সরকারি/স্বায়ত্তশাসিত প্রতিষ্ঠানে প্রকল্প প্রণয়ন/পরিকল্পনা ও উন্নয়নসংক্রান্ত কাজে প্রথম শ্রেণির কর্মকর্তা হিসেবে ১৫ বছরের অভিজ্ঞতাসহ কোনো বিশ্ববিদ্যালয়ে উপপরিচালক (পরিকল্পনা ও উন্নয়ন) পদে ন্যূনতম পাঁচ বছরের অভিজ্ঞতা থাকতে হবে। অভ্যন্তরীণ প্রার্থীদের অগ্রাধিকার দেওয়া হবে।
২. পদের নাম: অতিরিক্ত পরিচালক (অর্থ ও হিসাব)
দপ্তর: অর্থ ও হিসাব
পদসংখ্যা: ১ (স্থায়ী)
বেতন গ্রেড: ৪
যোগ্যতা: অনুমোদিত বিশ্ববিদ্যালয় থেকে হিসাববিজ্ঞান বা ফিন্যান্স বিষয়ে স্নাতক (সম্মান) ও স্নাতকোত্তর ডিগ্রিধারী হতে হবে। শিক্ষাজীবনের সব পর্যায়ে কমপক্ষে দ্বিতীয় শ্রেণি/বিভাগ/ সমমানের জিপিএ/সিজিপিএ থাকতে হবে। প্রার্থীর কোনো বিশ্ববিদ্যালয়/সরকারি/স্বায়ত্তশাসিত/ন্যূনতম ডিগ্রি পর্যায়ের শিক্ষাপ্রতিষ্ঠানে প্রথম শ্রেণির কর্মকর্তা হিসেবে ১২ বছরের বাস্তব অভিজ্ঞতা থাকতে হবে। এর মধ্যে কোনো বিশ্ববিদ্যালয়/খ্যাতিমান শিক্ষা প্রতিষ্ঠানে উপপরিচালক (অর্থ ও হিসাব) পদে পাঁচ বছরের অভিজ্ঞতা থাকতে হবে। প্রার্থীর বাজেট, ফিন্যান্সিয়াল অ্যাকাউন্টস, ব্যালেন্সশিট তৈরিসহ অডিটসংশ্লিষ্ট কাজের অভিজ্ঞতা থাকতে হবে।
৩. পদের নাম: উপরেজিস্ট্রার
দপ্তর: রেজিস্ট্রারের কার্যালয়
পদসংখ্যা: ১ (স্থায়ী)
বেতন গ্রেড: ৫
যোগ্যতা: অনুমোদিত বিশ্ববিদ্যালয় থেকে স্নাতক (সম্মান) ও স্নাতকোত্তর ডিগ্রিধারী হতে হবে। শিক্ষাজীবনের সব পর্যায়ে কমপক্ষে দ্বিতীয় শ্রেণি/বিভাগ/সমমানের জিপিএ/সিজিপিএ থাকতে হবে। বিশ্ববিদ্যালয়ের সহকারী রেজিস্ট্রার বা সমপদে ন্যূনতম ছয় বছরের অভিজ্ঞতাসহ বিশ্ববিদ্যালয়/সরকারি/স্বায়ত্তশাসিত প্রতিষ্ঠানে প্রশাসনিক কাজে প্রথম শ্রেণির কর্মকর্তা হিসেবে ন্যূনতম ১০ বছরের অভিজ্ঞতা থাকতে হবে।
৪. পদের নাম: উপপরিচালক (অর্থ ও হিসাব)
দপ্তর: অর্থ ও হিসাব
পদসংখ্যা: ১ (স্থায়ী)
বেতন গ্রেড: ৫
যোগ্যতা: অনুমোদিত বিশ্ববিদ্যালয় থেকে হিসাববিজ্ঞান বা ফিন্যান্স বিষয়ে স্নাতক (সম্মান) ও স্নাতকোত্তর ডিগ্রিধারী হতে হবে। শিক্ষাজীবনের সব পর্যায়ে কমপক্ষে দ্বিতীয় শ্রেণি/বিভাগ/ সমমানের জিপিএ/সিজিপিএ থাকতে হবে। প্রার্থীর কোনো বিশ্ববিদ্যালয়/সরকারি/স্বায়ত্তশাসিত/ন্যূনতম ডিগ্রি পর্যায়ের শিক্ষাপ্রতিষ্ঠানে প্রথম শ্রেণির কর্মকর্তা হিসেবে ১০ বছরের বাস্তব অভিজ্ঞতা থাকতে হবে। এর মধ্যে কোনো বিশ্ববিদ্যালয়/খ্যাতিমান শিক্ষাপ্রতিষ্ঠানে সহকারী পরিচালক (অর্থ ও হিসাব) পদে ছয় বছরের অভিজ্ঞতা থাকতে হবে। বাজেট, ফিন্যান্সিয়াল অ্যাকাউন্টস এবং ব্যালেন্সশিট তৈরিসহ অডিটসংশ্লিষ্ট কাজের অভিজ্ঞতা থাকতে হবে।
৫. পদের নাম: হার্ডওয়্যার ইঞ্জিনিয়ার
দপ্তর: আইসিটি সেল
পদসংখ্যা: ১ (স্থায়ী)
বেতন গ্রেড: ৬
যোগ্যতা: স্বীকৃত বিশ্ববিদ্যালয় থেকে কম্পিউটার সায়েন্স/কম্পিউটার সায়েন্স অ্যান্ড ইঞ্জিনিয়ারিং/ ইলেকট্রনিক অ্যান্ড কমিউনিকেশন ইঞ্জিনিয়ারিং/ ইলেকট্রনিক অ্যান্ড টেলিকমিউনিকেশন ইঞ্জিনিয়ারিং/ ইনফরমেশন অ্যান্ড কমিউনিকেশন টেকনোলজি বা সমমানের বিষয়ে চার বছর মেয়াদি স্নাতক বা সমমান ডিগ্রি। শিক্ষা জীবনের সব পর্যায়ে ন্যূনতম দ্বিতীয় শ্রেণি অথবা সমমানের জিপিএ/ সিজিপিএ থাকতে হবে। সরকারি/আধা সরকারি প্রতিষ্ঠান অথবা স্বায়ত্তশাসিত প্রতিষ্ঠানে সহকারী হার্ডওয়্যার ইঞ্জিনিয়ার/ (গ্রেড-৯) বা তদূর্ধ্ব পদে ন্যূনতম পাঁচ বছরের অভিজ্ঞতা থাকতে হবে।
৬. পদের নাম: সহকারী পরীক্ষা নিয়ন্ত্রক
দপ্তর: পরীক্ষা নিয়ন্ত্রক দপ্তর
পদসংখ্যা: ১ (স্থায়ী)
বেতন গ্রেড: ৭
যোগ্যতা: অনুমোদিত বিশ্ববিদ্যালয় থেকে স্নাতক (সম্মান) ও স্নাতকোত্তর ডিগ্রিধারী হতে হবে। শিক্ষাজীবনের সব ক্ষেত্রে ন্যূনতম দ্বিতীয় শ্রেণি/বিভাগ/সমমানের জিপিএ/সিজিপিএ থাকতে হবে। পাবলিক বিশ্ববিদ্যালয়/শিক্ষা বোর্ডে পরীক্ষাসংক্রান্ত কার্যক্রমে প্রথম শ্রেণির সেকশন অফিসার/সমমানের পদে ন্যূনতম চার বছরের অভিজ্ঞতা থাকতে হবে এবং উচ্চশিক্ষা পদ্ধতি, পরীক্ষা ও সমস্যাদি সম্পর্কে ওয়াকিবহাল থাকতে হবে। প্রার্থীর কম্পিউটার ব্যবহারের অভিজ্ঞতা থাকা আবশ্যক।
৭. পদের নাম: সেকশন অফিসার
দপ্তর: রেজিস্ট্রারের কার্যালয়
পদসংখ্যা: ১ (স্থায়ী)
বেতন গ্রেড: ৯
যোগ্যতা: অনুমোদিত বিশ্ববিদ্যালয় থেকে যেকোনো বিষয়ে স্নাতক (সম্মান) ও স্নাতকোত্তর ডিগ্রিধারী হতে হবে। শিক্ষাজীবনের সব পর্যায়ে ন্যূনতম দ্বিতীয় শ্রেণি/বিভাগ/সমমানের জিপিএ/সিজিপিএ থাকতে হবে। কম্পিউটারে এমএস ওয়ার্ড, এক্সেল, পাওয়ার পয়েন্ট, ইন্টারনেট ব্রাউজিং ইত্যাদি কাজে সামর্থ থাকতে হবে। সংশ্লিষ্ট ক্ষেত্রে অভিজ্ঞতাসম্পন্ন প্রার্থীকে অগ্রাধিকার দেওয়া যেতে পারে।
৮. পদের নাম: অ্যাকাউন্টস অফিসার
দপ্তর: অর্থ ও হিসাব
পদসংখ্যা: ১ (স্থায়ী)
বেতন গ্রেড: ৯
যোগ্যতা: অনুমোদিত বিশ্ববিদ্যালয় থেকে ব্যবসায় শিক্ষা অনুষদের যেকোনো বিষয়ে স্নাতক (সম্মান) ও স্নাতকোত্তর ডিগ্রিধারী হতে হবে। শিক্ষাজীবনের সব পর্যায়ে ন্যূনতম দ্বিতীয় শ্রেণি/বিভাগ/সমমানের জিপিএ/সিজিপিএ থাকতে হবে। কম্পিউটারে এমএস ওয়ার্ড, এক্সেল, পাওয়ার পয়েন্ট, ইন্টারনেট ব্রাউজিং ইত্যাদি কাজে সামর্থ থাকতে হবে। কোনো সরকারি/স্বায়ত্বশাসিত/বেসরকারি বাণিজ্যিক প্রতিষ্ঠানে হিসাবরক্ষণ কাজে অভিজ্ঞ প্রার্থীকে অগ্রাধিকার দেওয়া যেতে পারে।
৯. পদের নাম: সহকারী কম্পিউটার প্রোগ্রামার/সহকারী ডাটাবেজ প্রোগ্রামার
দপ্তর: আইসিটি সেল
পদসংখ্যা: ১ (স্থায়ী)
বেতন গ্রেড: ৯
যোগ্যতা: অনুমোদিত বিশ্ববিদ্যালয় থেকে কম্পিউটার সায়েন্স/কম্পিউটার সায়েন্স অ্যান্ড ইঞ্জিনিয়ারিং/ইনফরমেশন অ্যান্ড কমিউনিকেশন ইঞ্জিনিয়ারিং/ইলেকট্রিক্যাল অ্যান্ড ইলেকট্রনিক্স ইঞ্জিনিয়ারিং বিষয়ে চার বছর মেয়াদি স্নাতক (সম্মান) ডিগ্রি থাকতে হবে। শিক্ষাজীবনের সব পর্যায়ে ন্যূনতম দ্বিতীয় শ্রেণি অথবা সমমানের জিপিএ/সিজিপিএ থাকতে হবে।
১০. পদের নাম: ইমাম
দপ্তর: বঙ্গবন্ধু হল
পদসংখ্যা: ১ (স্থায়ী)
বেতন গ্রেড: ১০
যোগ্যতা: কামিল ডিগ্রিধারী অথবা ইসলামিক স্টাডিজ/আরবি বিষয়ে স্নাতকসহ (সম্মান) স্নাতকোত্তর ডিগ্রিধারী হতে হবে। শিক্ষাজীবনে সব ক্ষেত্রে ন্যূনতম দ্বিতীয় শ্রেণি/বিভাগ/সমমানের জিপিএ/সিজিপিএ থাকতে হবে। শুদ্ধ উচ্চারণে কোরআন তিলাওয়াতের যোগ্যতাসহ কোনো প্রসিদ্ধ জামে মসজিদে ন্যূনতম পাঁচ বছরের ইমামতির অভিজ্ঞতা থাকতে হবে।
১১. পদের নাম: উপসহকারী প্রকৌশলী (ইলেকট্রিক্যাল)
দপ্তর: প্রকৌশল দপ্তর
পদসংখ্যা: ১ (স্থায়ী)
বেতন গ্রেড: ১০
যোগ্যতা: কোনো পলিটেকনিক ইনস্টিটিউট থেকে ইলেকট্রিক্যাল টেকনোলজিতে চার বছর মেয়াদি ডিপ্লোমা ইঞ্জিনিয়ারিং ডিগ্রিধারী হতে হবে। শিক্ষাজীবনের সব ক্ষেত্রে ন্যূনতম দ্বিতীয় শ্রেণি/বিভাগ/সমমানের জিপিএ/সিজিপিএ থাকতে হবে।
১২. পদের নাম: জুনিয়র ইনস্ট্রুমেন্ট ইঞ্জিনিয়ার
দপ্তর: পদার্থবিজ্ঞান বিভাগ
পদসংখ্যা: ১ (স্থায়ী)
বেতন গ্রেড: ১০
যোগ্যতা: ইলেকট্রনিক অথবা মেকানিক্যাল টেকনোলজিতে স্বীকৃত পলিটেকনিক ইনস্টিটিউট থেকে চার বছর মেয়াদি ডিপ্লোমা ইঞ্জিনিয়ারিং ডিগ্রিধারী হতে হবে অথবা পদার্থবিজ্ঞান বিভাগে স্নাতক (সম্মান) ও স্নাতকোত্তর ডিগ্রিধারী হতে হবে। শিক্ষাজীবনের সব পর্যায়ে কমপক্ষে দ্বিতীয় শ্রেণি/বিভাগ/ সমমানের জিপিএ/ সিজিপিএ থাকতে হবে।
১৩. পদের নাম: ডেমোনস্ট্রেটর
দপ্তর: উদ্ভিদবিজ্ঞান বিভাগ
পদসংখ্যা: ১ (স্থায়ী)
বেতন গ্রেড: ১০
যোগ্যতা: অনুমোদিত বিশ্ববিদ্যালয় থেকে উদ্ভিদবিজ্ঞান বিষয়ে স্নাতক (সম্মান) ও স্নাতকোত্তর ডিগ্রিধারী হতে হবে। শিক্ষাজীবনের সব পর্যায়ে কমপক্ষে দ্বিতীয় শ্রেণি/বিভাগ/সমমানের জিপিএ/সিজিপিএ থাকতে হবে।
১৪. পদের নাম: মুয়াজ্জিন কাম খাদেম
দপ্তর: কেন্দ্রীয় মসজিদ
পদসংখ্যা: ১ (স্থায়ী)
বেতন গ্রেড: ১১
যোগ্যতা: স্বীকৃত বোর্ড/বিশ্ববিদ্যালয় হতে ফাজিল ডিগ্রিধারী হতে হবে। শিক্ষাজীবনের সব পর্যায়ে কমপক্ষে দ্বিতীয় শ্রেণি/বিভাগ/ সমমানের জিপিএ/ সিজিপিএ থাকতে হবে। কোনো বিশ্ববিদ্যালয়ের জামে মসজিদে পাঁচ বছরের মুয়াজ্জিনের অভিজ্ঞতাসম্পন্ন প্রার্থীর ক্ষেত্রে শিক্ষাগত যোগ্যতা শিথিলযোগ্য।
১৫. পদের নাম: পার্সোনাল অ্যাসিস্ট্যান্ট
দপ্তর: উপাচার্যের কার্যালয়
পদসংখ্যা: ১ (স্থায়ী)
বেতন গ্রেড: ১১
যোগ্যতা: অনুমোদিত বিশ্ববিদ্যালয় থেকে স্নাতক বা সমমানের ডিগ্রিধারী হতে হবে। শিক্ষাজীবনের সব পর্যায়ে ন্যূনতম দ্বিতীয় শ্রেণি/বিভাগ/সমমানের জিপিএ/সিজিপিএ থাকতে হবে। কম্পিউটার অপারেটিংয়ে প্রশিক্ষণের সনদ থাকতে হবে এবং কম্পিউটার টাইপিং স্পিড মিনিটে ইংরেজিতে ন্যূনতম ৩০ এবং বাংলায় ন্যূনতম ২৫ শব্দ হতে হবে।
১৬. পদের নাম: পিএ টু রেজিস্ট্রার
দপ্তর: রেজিস্ট্রারের কার্যালয়
পদসংখ্যা: ১ (স্থায়ী)
বেতন গ্রেড: ১১
যোগ্যতা: অনুমোদিত বিশ্ববিদ্যালয় থেকে স্নাতক বা সমমানের ডিগ্রিধারী হতে হবে। শিক্ষাজীবনের সব পর্যায়ে ন্যূনতম দ্বিতীয় শ্রেণি/বিভাগ/সমমানের জিপিএ/সিজিপিএ থাকতে হবে। কম্পিউটার অপারেটিংয়ে প্রশিক্ষণের সনদ থাকতে হবে এবং কম্পিউটার টাইপিং স্পিড মিনিটে ইংরেজিতে ন্যূনতম ৩০ এবং বাংলায় ন্যূনতম ২৫ শব্দ হতে হবে।
১৭. পদের নাম: কম্পিউটার অপারেটর
দপ্তর: উপাচার্য ও রেজিস্ট্রারের কার্যালয়
পদসংখ্যা: ২ (স্থায়ী)
বেতন গ্রেড: ১১
যোগ্যতা: এইচএসসি/সমমান পাস। কম্পিউটার অপারেটিংয়ে প্রশিক্ষণপ্রাপ্ত অথবা কম্পিউটার টেকনোলজিতে ডিপ্লোমা ইঞ্জিনিয়ারিং পাসসহ সংশ্লিষ্ট কাজে বিশেষভাবে পারদর্শী হতে হবে।
১৮. পদের নাম: কেয়ারটেকার
দপ্তর: বঙ্গবন্ধু হল ও শেরে বাংলা হল
পদসংখ্যা: ২ (স্থায়ী)
বেতন গ্রেড: ১১
যোগ্যতা: অনুমোদিত বিশ্ববিদ্যালয় থেকে স্নাতক/সমমান পাস।
১৯. পদের নাম: কেয়ারটেকার (নারী)
দপ্তর: শেখ হাসিনা হল
পদসংখ্যা: ১ (স্থায়ী)
বেতন গ্রেড: ১১
যোগ্যতা: অনুমোদিত বিশ্ববিদ্যালয় থেকে স্নাতক/সমমান পাস।
২০. পদের নাম: অ্যাসিস্ট্যান্ট ফোরম্যান
দপ্তর: পরিবহন পুল, রেজিস্ট্রারের কার্যালয়
পদসংখ্যা: ১ (স্থায়ী)
বেতন গ্রেড: ১১
যোগ্যতা: অটোমোবাইল টেকনোলজিতে স্বীকৃত পলিটেকনিক ইনস্টিটিউট থেকে চার বছর মেয়াদি ডিপ্লোমা ইঞ্জিনিয়ারিং ডিগ্রিধারী হতে হবে।
২১. পদের নাম: মেকানিক
দপ্তর: পরিবহন পুল, রেজিস্ট্রারের কার্যালয়
পদসংখ্যা: ১ (স্থায়ী)
বেতন গ্রেড: ১৩
যোগ্যতা: অটোমোবাইল টেকনোলজিতে স্বীকৃত পলিটেকনিক ইনস্টিটিউট থেকে চার বছর মেয়াদি ডিপ্লোমা ইঞ্জিনিয়ারিং ডিগ্রিধারী হতে হবে।
২২. পদের নাম: হল সুপারিনটেনডেন্ট (নারী)
দপ্তর: বঙ্গমাতা শেখ ফজিলাতুন্নেসা মুজিব হল
পদসংখ্যা: ১ (স্থায়ী)
বেতন গ্রেড: ১৩
যোগ্যতা: অনুমোদিত বিশ্ববিদ্যালয় থেকে স্নাতক/সমমান পাস।
২৩. পদের নাম: অ্যাকাউন্টস অ্যাসিস্ট্যান্ট (নারী)
দপ্তর: বঙ্গমাতা শেখ ফজিলাতুন্নেসা মুজিব হল
পদসংখ্যা: ১ (স্থায়ী)
বেতন গ্রেড: ১৩
যোগ্যতা: ব্যবসায় শিক্ষা বিভাগে এইচএসসি পাস হতে হবে।
২৪. পদের নাম: ড্রাইভার
দপ্তর: পরিবহন পুল, রেজিস্ট্রারের কার্যালয়
পদসংখ্যা: ৩ (স্থায়ী)
বেতন গ্রেড: ১৫
যোগ্যতা: এসএসসি বা সমমান পাসসহ বিআরটিএর ভারী ড্রাইভিং লাইসেন্সধারী হতে হবে। সংশ্লিষ্ট ক্ষেত্রে কমপক্ষে তিন বছরের অভিজ্ঞতা থাকতে হবে।
২৫. পদের নাম: অফিস সহকারী কাম কম্পিউটার টাইপিস্ট
পদসংখ্যা: ২ (স্থায়ী)
বেতন গ্রেড: ১৬
যোগ্যতা: এইচএসসি/সমমান পাস। কম্পিউটার অপারেশন কোর্সে প্রশিক্ষণপ্রাপ্ত এবং কম্পিউটার টাইপিং স্পিড মিনিটে ইংরেজিতে ন্যূনতম ৩০ এবং বাংলায় ন্যূনতম ২৫ শব্দ হতে হবে।
২৬. পদের নাম: অফিস অ্যাসিস্ট্যান্ট
দপ্তর: রেজিস্ট্রারের কার্যালয়
পদসংখ্যা: ১ (স্থায়ী)
বেতন গ্রেড: ১৬
যোগ্যতা: এইচএসসি/সমমান পাস। কম্পিউটার অপারেশন কোর্সে প্রশিক্ষণপ্রাপ্ত এবং কম্পিউটার টাইপিং স্পিড মিনিটে ইংরেজিতে ন্যূনতম ৩০ এবং বাংলায় ন্যূনতম ২৫ শব্দ হতে হবে।
২৭. পদের নাম: মেশিন অপারেটর
দপ্তর: কেন্দ্রীয় লাইব্রেরি
পদসংখ্যা: ১ (স্থায়ী)
বেতন গ্রেড: ১৮
যোগ্যতা: বাংলাদেশ কারিগরি শিক্ষা বোর্ড অথবা অনুমোদিত প্রতিষ্ঠান থেকে জেনারেল মেকানিক্স/জেনারেল ইলেকট্রনিক্স ট্রেডে এসএসসি/সমমান পরীক্ষায় দ্বিতীয় শ্রেণি/বিভাগ/সমমানের জিপিএ/সিজিপিএ থাকতে হবে। ফটোকপি মেশিন চালনার কাজে সামর্থ থাকতে হবে।
২৮. পদের নাম: লাইনম্যান
দপ্তর: প্রকৌশল দপ্তর
পদসংখ্যা: ১ (স্থায়ী)
বেতন গ্রেড: ১৮
যোগ্যতা: বাংলাদেশ কারিগরি শিক্ষা বোর্ড অথবা অনুমোদিত প্রতিষ্ঠান থেকে জেনারেল ইলেকট্রিক্যাল ট্রেডে এসএসসি/সমমানের সার্টিফিকেটধারী হতে হবে।
২৯. পদের নাম: ডিসপ্যাচ রাইডার
দপ্তর: রেজিস্ট্রারের কার্যালয়
পদসংখ্যা: ১ (স্থায়ী)
বেতন গ্রেড: ১৯
যোগ্যতা: এসএসসি/সমমান পাস।
৩০. পদের নাম: বাবুর্চি
দপ্তর: গেস্ট হাউজ (ঢাকা ও বরিশাল)
পদসংখ্যা: ২ (স্থায়ী)
বেতন গ্রেড: ১৯
যোগ্যতা: এসএসসি/সমমান পাস। সংশ্লিষ্ট কাজে ন্যূনতম তিন বছরের অভিজ্ঞতা থাকতে হবে।
৩১. পদের নাম: সহকারী বাবুর্চি
দপ্তর: বঙ্গমাতা শেখ ফজিলাতুন্নেসা মুজিব হল
পদসংখ্যা: ১ (স্থায়ী)
বেতন গ্রেড: ২০
যোগ্যতা: জেএসসি/সমমান পাস।
৩২. পদের নাম: অফিস সহায়ক
পদসংখ্যা: ৬ (স্থায়ী)
বেতন গ্রেড: ২০
যোগ্যতা: এসএসসি/সমমান পাস।
৩৩. পদের নাম: হল অ্যাটেনডেন্ট (নারী)
দপ্তর: শেখ হাসিনা হল ও বঙ্গমাতা শেখ ফজিলাতুন্নেসা মুজিব হল
পদসংখ্যা: ২ (স্থায়ী)
বেতন গ্রেড: ২০
যোগ্যতা: এসএসসি/সমমান পাস।
৩৪. পদের নাম: অ্যাটেনডেন্ট (পুরুষ)
দপ্তর: শিক্ষক ও কর্মকর্তা ক্লাব
পদসংখ্যা: ১ (স্থায়ী)
বেতন গ্রেড: ২০
যোগ্যতা: এসএসসি/সমমান পাস।
৩৫. পদের নাম: মেশিন হেলপার
দপ্তর: পরিবহন পুল, রেজিস্ট্রারের কার্যালয়
পদসংখ্যা: ২ (স্থায়ী)
বেতন গ্রেড: ২০
যোগ্যতা: জেএসসি/সমমান পাসসহ স্বীকৃত প্রতিষ্ঠান থেকে ট্রেড কোর্স সার্টিফিকেটধারী হতে হবে।
৩৬. পদের নাম: গার্ডেনার
দপ্তর: রেজিস্ট্রারের কার্যালয়
পদসংখ্যা: ১ (স্থায়ী)
বেতন গ্রেড: ২০
যোগ্যতা: জেএসসি/সমমান পাস।
আবেদন যেভাবেআগ্রহী প্রার্থীদের বরিশাল বিশ্ববিদ্যালয়ের ওয়েবসাইট থেকে নির্ধারিত ফরম থেকে ডাউনলোড করে অথবা বরিশাল বিশ্ববিদ্যালয়, কর্ণকাঠী, বরিশাল সদর, বরিশালের সংস্থাপন (কর্মকর্তা-কর্মচারী) শাখা (ক) থেকে ৫০ টাকা দিয়ে ফরম সংগ্রহ করে পূরণ করতে হবে। প্রয়োজনীয় কাগজপত্রসহ তৃতীয় থেকে দশম গ্রেডভুক্ত পদের জন্য ৮ সেট এবং ১১ থেকে ২০তম গ্রেডভুক্ত পদের জন্য ৩ সেট আবেদনপত্র রেজিস্ট্রার বরাবর পাঠাতে হবে। পদের নাম ও দপ্তর/বিভাগের নাম খামের ওপরে এবং প্রার্থীর নাম ও ঠিকানা খামের বাম পাশে স্পষ্ট অক্ষরে লিখতে হবে। নিয়োগসংক্রান্ত বিস্তারিত তথ্য এই লিংকে জানা যাবে।
আবেদন ফিরেজিস্ট্রার, বরিশাল বিশ্ববিদ্যালয়ের অনুকূলে সোনালী ব্যাংক লিমিটেডের যেকোনো শাখা থেকে তৃতীয় থেকে নবম গ্রেডের জন্য ৬০০ টাকা, দশম গ্রেডের জন্য ৫০০ টাকা, ১১ থেকে ১২তম গ্রেডের জন্য ৩০০ টাকা, ১৩ থেকে ১৬তম গ্রেডের জন্য ২০০ টাকা এবং ১৭ থেকে ২০তম গ্রেডের জন্য ১০০ টাকা পে-অর্ডার/ব্যাংক ড্রাফট করে রসিদ আবেদনপত্রের সঙ্গে সংযুক্ত করতে হবে।
আবেদনপত্র পাঠানোর ঠিকানা: রেজিস্ট্রার, বরিশাল বিশ্ববিদ্যালয়, কর্ণকাঠী, বরিশাল সদর, বরিশাল ৮২৫৪।
আবেদনের শেষ সময়: ২৮ মার্চ ২০২৪।",14.1084200048211,445.0
20181782,482,লাইফস্টাইল,"

বিশ্বের প্রথম থ্রিডি প্রযুক্তির মসজিদ
","বিশ্বের প্রথম থ্রিডি প্রিন্টেড প্রযুক্তির তৈরি মসজিদ উদ্বোধন করা হয়েছে। গত বুধবার (৬ মার্চ) সৌদি আরবের জেদ্দার আল-জাওহারা শহরে অবস্থিত মসজিদটি চালু করা হয়।
মসজিদটির নাম আবদুল আজিজ আবদুল্লাহ শরবতলি। এটির নির্মাণকাজ ছয় মাস আগে শুরু হয়েছিল। মূলত মরহুম স্বামীর প্রতি শ্রদ্ধা জানাতে স্ত্রী ওয়াজনাত মোহাম্মদ আবদুল ওয়াহেদের পক্ষ থেকে মসজিদটি তৈরি করা হয়েছে।
৫৬০০ বর্গমিটার আয়োতনের এ মসজিদে একসাথে কয়েক শ’ লোক নামাজ পড়তে পারবেন। ফুরসান রিয়েল এস্টেটের তত্ত্বাবধানে চীনের বিখ্যাত নির্মাতা প্রতিষ্ঠান গুয়ানলি ত্রিমাত্রিক মুদ্রণ প্রযুক্তিনির্ভর এ নির্মাণকাজ সম্পন্ন করে।
ওয়াজনাত বলেন, ‘স্থানীয় ঐতিহ্য ও প্রযুক্তিগত উদ্ভাবনের মধ্যে সমন্বয় করে বিশ্বের প্রথম থ্রিডি প্রিন্টেড মসজিদটি নির্মাণ করা হয়েছে। যেন সৌদি আরবে এ ধরনের প্রযুক্তি শুরুর যাত্রায় আমরাও অংশীদার হতে পারি। মূলত আমার প্রিয় মরহুম স্বামীর আত্মার শান্তি কামনায় তা তৈরি করা হয়েছে।’
মসজিদের নকশা প্রসঙ্গে তিনি বলেন, ‘মসজিদটির নকশার ধারণা মুসল্লিদের আতিথেয়তার মাধ্যমে প্রশান্তিবোধ তৈরির ভাবনা থেকে নেয়া হয়েছে। প্রাকৃতিক আলোর ওপর ভিত্তি করে মসজিদের প্রবেশদ্বার, গেটের নকশা করা হয়। মসজিদের মিনারগুলো অনন্য বৈচিত্র্য এনে দিয়েছে। আর মসজিদের বাইরের খোলা প্রাঙ্গণের নকশার ধারণা পবিত্র কাবাঘরের পাশে হাজরে ইসমাইল থেকে নেয়া হয়েছে। এখানে জুমা, রমজানের তারাবি ও দুই ঈদের নামাজ পড়তে পারবেন মুসল্লিরা।’
এর আগে গত বছর দুবাইয়ের ইসলামবিষয়ক বিভাগ (আইএসিএডি) থ্রিডি প্রিন্টেড মসজিদ নির্মাণ করার ঘোষণা দিয়েছিল। আমিরাতের পুরনো শহর বুর দুবাইয়ে নির্মিত মসজিদটির নির্মাণকাজ আগামী বছরের মার্চে শেষ হবে বলে জানানো হয়। ১৮৫ বর্গমিটার আয়োতনের এ মসজিদে ছয় শ’র বেশি মুসল্লি একসাথে নামাজ পড়তে পারবেন।
থ্রিডি প্রিন্টিং প্রযুক্তি হলো, ডিজিটাল নিয়ন্ত্রিত মেশিনের মাধ্যমে কাঁচামাল ও অন্যান্য শিল্পের সংমিশ্রণে মানুষের সরাসরি হস্তক্ষেপ ছাড়া ভবনের অবকাঠামো তৈরি করা। ভবন নির্মাণ প্রকৌশলের ক্ষেত্রে এ প্রযুক্তি খুবই পরিবেশবান্ধব ও নির্মাণসামগ্রীর বর্জ্য কমাতে সহায়ক। তবে সাধারণ খরচের চেয়ে এতে অনেক বেশি খরচ হয়।
সূত্র : আরব নিউজ
",14.072844301477062,446.0
20180997,380,লাইফস্টাইল,"

ইউরিক অ্যাসিডে কিডনির রোগও হতে পারে!
","ইউরিক অ্যাসিড যেকোনো বয়সে বাড়তে পারে। বয়স বাড়লেই তবে এ ধরনের শারীরিক সমস্যা হবে, তার কিন্তু কোনো মানে নেই। তাই সতর্ক থাকার কোনো বিকল্প নেই। ইউরিক অ্যাসিড বেড়েছে মানেই হাঁটুতে ব্যথা, গোড়ালিতে যন্ত্রণার মতো নানা উপসর্গ দেখা দিতে শুরু করে।
ইউরিক অ্যাসিড নিয়ে তাই বাড়তি সাবধানে থাকতে বলেন চিকিৎসকেরা। কারণ, ইউরিক অ্যাসিড যদি নিয়ন্ত্রণে না থাকে, কিডনিতেও তার প্রভাব পড়ে। ইউরিক অ্যাসিড বশে রাখার জন্য শুধু ওষুধ খেলে হবে না। বদল আনতে হবে খাওয়াদাওয়াতে। বিশেষ করে সকালের নাস্তায় যদি কয়েকটি খাবার রাখা যায়, তা হলে সুস্থ থাকা সহজ হয়।
কলা
দিনের শুরুতে একটা কলা খেলে ইউরিক অ্যাসিড দূরে পালাবে। কলায় আছে ভরপুর পরিমাণে পটাশিয়াম। প্রতিটি অঙ্গ সচল রাখতে পটাশিয়ামের জুড়ি মেলা ভার। তা ছাড়া, কলায় রয়েছে প্রচুর পরিমাণে ফাইবারও। ইউরিক অ্যাসিড থেকে দূরে থাকতে দিন শুরু করতে পারেন কলা খেয়ে।
অ্যাপেল সাইডার ভিনিগার
ইউরিক অ্যাসিডের সমস্যায় ওষুধের মতো কাজ করে এই ভিনিগার। এতে থাকা বিভিন্ন উপাদান শরীর ভেতর থেকে সুস্থ থাকতে সাহায্য করে। ইউরিক অ্যাসিড কমাতে চোখ বন্ধ করে ভরসা রাখতে পারেন অ্যাপেল সাইডার ভিনিগারের উপর। গরম পানিতে কয়েক ফোঁটা ভিনিগার মিশিয়ে খেতে পারেন। উপকার পাবেন।
আপেল
এই ফলে প্রচুর পরিমাণে ডায়েটারি ফাইবার থাকে, যা ইউরিক অ্যাসিডের মাত্রা কমাতে সাহায্য করে। ফাইবার রক্তের ইউরিক অ্যাসিড শোষণ করে নেয়। এছাড়া, আপেল ম্যালিক অ্যাসিডে সমৃদ্ধ। তা শরীরে ইউরিক অ্যাসিডের নিয়ন্ত্রণে রাখতে সাহায্য করে।
হলুদ
ইউরিক অ্যাসিড নিয়ন্ত্রণে রাখতে ভরসা রাখতে পারেন রান্নাঘরের এই মশলাও। প্রদাহ কমানোর উপাদানে সমৃদ্ধ হলুদ ইউরিক অ্যাসিড নিয়ন্ত্রণেও সাহায্য করে। ইউরিক অ্যাসিড যেহেতু হাঁটুতে বেশি প্রভাব ফেলে, হাঁটুর ব্যথা কমাতে লাগাতে পারেন হলুদের মিশ্রণ। ইউরিক অ্যাসিড থাকলে রোজ সকালে খাওয়া যেতে পারে।সূত্র : আনন্দবাজার পত্রিকা 
",14.030950992629059,447.0
20051629,149,অন্যান্য,ভাতা সুবিধাসহ সেতু বিভাগে ইন্টার্নশিপের সুযোগ,"জনপ্রশাসন মন্ত্রণালয়ের ইন্টার্নশিপ নীতিমালা, ২০২৩-এর আওতায় সেতু বিভাগের অধীন তিন মাস মেয়াদে পাঁচজন ইন্টার্ন নিয়োগ দেওয়া হবে। আগ্রহী প্রার্থীদের অনলাইনে আবেদন করতে হবে।
যেসব বিষয়ের প্রার্থীদের জন্য ইন্টার্নশিপ—
১. প্রশাসন, অর্থ ও হিসাব এবং উন্নয়ন ও বাজেট কার্যক্রম: স্বীকৃত বিশ্ববিদ্যালয় থেকে অন্যূন দ্বিতীয় শ্রেণি বা সমমানের সিজিপিএতে স্নাতকোত্তর বা সমমানের ডিগ্রি থাকতে হবে।
২. কারিগরি ও অপারেশন অ্যান্ড মেইনটেন্যান্সবিষয়ক কার্যক্রম: স্বীকৃত বিশ্ববিদ্যালয় থেকে সিভিল ইঞ্জিনিয়ারিং সংশ্লিষ্ট বিষয়ে স্নাতক ডিগ্রি থাকতে হবে।৩. আইসিটিবিষয়ক কার্যক্রমযোগ্যতা: কম্পিউটার সায়েন্স/কম্পিউটার সায়েন্স অ্যান্ড ইঞ্জিনিয়ারিং/ ইলেকট্রিক্যাল অ্যান্ড ইলেকট্রনিক্স ইঞ্জিনিয়ারিং/ইনফরমেশন অ্যান্ড কমিউনিকেশন টেকনোলজি সংশ্লিষ্ট বিষয়ে স্নাতক ডিগ্রি।
আবেদনের যোগ্যতা: স্নাতক/স্নাতকোত্তর/ সমমান পরীক্ষায় উত্তীর্ণ অথবা অবতীর্ণ (অ্যাপিয়ার্ড) প্রার্থী হতে হবে। স্নাতক/স্নাতকোত্তর/ সমমান ডিগ্রি অর্জনের দুই বছরের মধ্যে আবেদন করতে হবে। ইন্টার্নশিপ নীতিমালা, ২০২৩-এর অধীন একজন প্রার্থী শুধু একবার ইন্টার্নশিপ করতে পারবেন।
ভাতা: ইন্টার্নশিপ চলাকালীন মাসিক ১০ হাজার টাকা হারে ইন্টার্নশিপ ভাতা প্রদান করা হবে। ইন্টার্নশিপ ভাতা ছাড়া অন্য কোনো ভাতা/ সুবিধা প্রদান করা হবে না।
যেভাবে আবেদন: আগ্রহী প্রার্থীদের এই লিংকে ফরম পূরণ করে আবেদন করতে হবে। নির্ধারিত স্থানে রঙিন ছবি স্ক্যান করে আপলোড করতে হবে।
আবেদনের শেষ সময়: ১৮ মার্চ, ২০২৪।",13.931123754515841,448.0
20051695,199,অন্যান্য,কীটতত্ত্ব গবেষণা প্রবন্ধে চ্যাম্পিয়ন ড. ছারোয়ার,"কীটতত্ত্ব নিয়ে গবেষণা প্রবন্ধ উপস্থাপনা করে চ্যাম্পিয়ন (বেস্ট প্রেজেন্টার অ্যাওয়ার্ড) পুরস্কারে ভূষিত হলেন জাতীয় প্রতিষেধক ও সামাজিক চিকিৎসা প্রতিষ্ঠানের (নিপসম) এন্টোমোলোজি (কীটতত্ত্ব) বিভাগের অধ্যাপক ও বিভাগীয় প্রধান ড. মো. গোলাম ছারোয়ার।
শনিবার রাজধানীর বাংলাদেশ কৃষি গবেষণা কাউন্সিল মিলনায়তনে বাংলাদেশ এন্টোমোলোজিক্যাল সোসাইটি (বাংলাদেশ কীটতত্ত্ব সমিতি) আয়োজিত ইন্টারন্যাশনাল কনফারেন্সে তাকে চ্যাম্পিয়ন ঘোষণা করা হয়।
টেকনিক্যাল সেশন ট্যাক্সনমি অ্যান্ড ইকোলজি ক্যাটাগরিতে ‘আইডেন্টিফিকেশন অব ভেরিয়াস ব্রিডিং সাইটস অব এডিস মসকিটো ইন ঢাকা সিটি’ শিরোনামে গবেষণা প্রবন্ধ উপস্থাপনার জন্য তাকে এই পুরস্কার দেওয়া হয়।
বাংলাদেশ কীটতত্ত্ব সমিতির সভাপতি ও বাংলাদেশ কৃষি গবেষণা ইনস্টিটিউটের মহাপরিচালক ড. দেবাশীষ সরকার অনুষ্ঠানে অধ্যাপক গোলাম ছারোয়ারের হাতে ‘বেস্ট প্রেজেন্টার অ্যাওয়ার্ড’ তুলে দেন।
এ সময় কৃষি মন্ত্রণালয়ের অতিরিক্ত সচিব ড. শাহ মোহাম্মদ হেলাল উদ্দিন, বাংলাদেশ কৃষি গবেষণা কাউন্সিলের চেয়ারম্যান ড. বখতিয়ারসহ বিভিন্ন প্রতিষ্ঠানের গবেষক, কর্মকর্তারা উপস্থিত ছিলেন।",13.860040917214254,449.0
20181150,397,লাইফস্টাইল,"

সারাদেশে অপরিবর্তিত থাকবে দিন ও রাতের তাপমাত্রা
","আবহাওয়ার পূর্বাভাসে আজ বলা হয়েছে, সারাদেশে দিন এবং রাতের তাপমাত্রা প্রায় অপরিবর্তিত থাকতে পারে।
পূর্বাভাসে আরো বলা হয়েছে, অস্থায়ীভাবে আংশিক মেঘলা আকাশসহ সারাদেশের আবহাওয়া শুষ্ক থাকতে পারে।
রোববার রাঙ্গামাটি ও কক্সবাজারে সর্বোচ্চ তাপমাত্রা ৩৩ ডিগ্রি সেলসিয়াস এবং শ্রীমঙ্গলে সর্বনিম্ন ২৫ ডিগ্রি সেলসিয়াস রেকর্ড করা হয়েছে।
আবহাওয়ার সিনপটিক অব্স্থা থেকে জানা গেছে, লঘুচাপের বাড়তি অংশ গাঙ্গেয় পশ্চিমবঙ্গ ও তৎসংলগ্ন এলাকায় অবস্থান করছে। মৌসুমের স্বাভাবিক লঘুচাপ দক্ষিণ বঙ্গেপসাগরে অবস্থান করছে।
আজ ঢাকায় পশ্চিম অথবা উত্তর-পশ্চিম দিক থেকে ঘণ্টায় (০৬-১২) কিলোমিটার বেগে বাতাস প্রবাহিত হতে পারে। সকালে ঢাকায় বাতাসের আপেক্ষিক আর্দ্রতা ছিল ৭৪ শতাংশ।
ঢাকায় আজ সূর্যাস্ত সন্ধ্যা ০৬টা ০৫ মিনিটে এবং আগামীকাল সূর্যোদয় ভোর ০৬টা ১১ মিনিটে।
সূত্র : আবহাওয়া অধিদফতরের ওয়েবসাইট
",13.808628075962393,450.0
20180891,366,অন্যান্য,"

দেশে ৩২ লাখ মানুষ গ্লুকোমায় ভুগছে
","বাংলাদেশে ৩০ থেকে ৩২ লাখ মানুষ চোখের গ্লুকোমা রোগে ভুগছে, এর মধ্যে ২ লাখ মানুষ চিকিৎসা নিয়ে থাকে। গ্লুকোমা একবার হলে তা স্থায়ীভাবে সারানোর কোনো ব্যবস্থা নেই। তবে চিকিৎসার মাধ্যমে সুস্থ থাকা যায়। সেজন্য চিকিৎসকের সাথে সব সময় যোগাযোগ রাখতে হয় এবং ওষুধ ব্যবহার করে যেতে হয়।গ্লুকোমা হলো-চোখের রোগের একটি গ্রুপ যাতে অপটিক স্নায়ু ক্ষতিগ্রস্ত হয়। গ্লুকোমা হলে চোখের ভেতরে চাপ (প্রেশার) বৃদ্ধি পেয়ে অপটিক স্নায়ুর ক্ষতি করতে পারে। চোখের ভেতরের চাপ চিকিৎসা ছাড়া অব্যাহত থাকলে ধীরে ধীরে দৃষ্টিশক্তি হ্রাস পায়। ফলে অন্ধত্ব হতে পারে। পারিবারিক গ্লুকোমার ইতিহাস ছাড়াও অনিয়ন্ত্রিত ডায়াবেটিসের কারণে গ্লুকোমা হয়ে থাকে। এ ছাড়া চোখের আঘাত ও কিছু ওষুধ যেমন কর্টিকোস্টেরয়েড গ্লুকোমা সৃষ্টি করে। বাংলাদেশ গ্লুকোমা সোসাইটি দেশের ৬৫টি উপজেলার ১৭ হাজার মানুষের মধ্যে একটি সমীক্ষা চালিয়েছে। এদের মধ্যে ৩.২ শতাংশের চোখের গ্লুকোমা রয়েছে বলে সমীক্ষায় উঠে এসেছে। এই সমীক্ষাতেই উঠে এসেছে যে বাংলাদেশের প্রায় ৩০ থেকে ৩২ লাখ মানুষ চোখের গ্লুকোমা সমস্যা আক্রান্ত।
চিকিৎসকরা বলেন, যারা অন্ধকারে কাজ করতে চেষ্টা করেন অথবা চারদিকের আলো নিভিয়ে অন্ধকারের মধ্যে কিছু দেখতে চেষ্টা করেন (যেমন সিনেমা) তাদের গ্লুকোমা হতে পারে। চিকিৎসকরা আরো বলেন, গ্লুকোমা রোগীর লক্ষণ থাকে না। যাদের পরিবারে গ্লুকোমা রয়েছে তাদের এই রোগটি বেশি হয়ে থাকে। ঘন ঘন চশমার গ্লাস পরিবর্তন : চোখে ঝাপসা দেখা বা আলোর চারপাশে রংধনুর মতো দেখা; ঘন ঘন মাথা ব্যথা বা চোখ ব্যথা হওয়া; দৃষ্টিশক্তি কমে আসা বা অন্য কোনো পথচারীর গায়ে ধাক্কা লাগা; মৃদু আলোতে কাজ করলে চোখে ব্যথা অনুভূত হওয়া; শিশু বয়সে অথবা জন্মের পর চোখের কর্ণিয়া ক্রমাগত বড় হয়ে যাওয়া বা চোখের কর্ণিয়া সাদা হয়ে যাওয়া; চোখ লাল হওয়া, চোখ দিয়ে পানি পড়া গ্লুকোমার লক্ষণ।আজ ১০ মার্চ থেকে আগামী ১৬ মার্চ পর্যন্ত বিশ্ব গ্লুকোমা সপ্তাহ পালন হবে। এ উপলক্ষে বাংলাদেশ গ্লুকোমা সোসাইটি ধানমণ্ডির ডেফোডিল প্লাজায় আলোচনা সভার আয়োজন করে। এতে সভাপতিত্ব করেন গ্লুকোমা সোসাইটির প্রেসিডেন্ট অধ্যাপক ডা: জাকিয়া সুলতানা সহীদ। সভায় বক্তব্য রাখেন স্থানীয় সংসদ সদস্য চিত্রনায়ক ফেরদৌস। অন্যদের মধ্যে বক্তব্য রাখেন চক্ষু বিশেষজ্ঞ অধ্যাপক আভা হোসেন, অধ্যাপক ডা: এএইচএম অনায়েত হোসেন, অধ্যাপক দীপক কুমার নাগ, অধ্যাপক শেষ এম এ মান্নাফ, অধ্যাপক এম নজরুল ইসলাম। 
",13.713418511859812,451.0
20051792,241,বিনোদন,"নেতারা কেন সমালোচিত হন, জানালেন অনন্ত জলিল","বাংলাদেশ চলচ্চিত্র শিল্পী সমিতির ২০২৪-২৬ মেয়াদের নির্বাচনে চিত্রনায়ক অনন্ত জলিলকে নিয়ে প্যানেল গঠন করতে চেয়েছিলেন চিত্রনায়িকা নিপুণ আক্তার।
এ প্যানেলে অনন্ত জলিলকে সভাপতি করে সাধারণ সম্পাদক পদে দাঁড়াতে চেয়েছিলেন নিপুণ। কিন্তু নিপুণের সেই প্রস্তাব ফিরিয়ে দিয়েছেন এই অভিনেতা।
অনন্ত জলিল বলেছেন, ‘ব্যবসা সামলাতে হয়। নির্বাচন করার মতো পর্যাপ্ত সময় নেই। যাদের হাতে সিনেমা নেই, তারাই নির্বাচন করে।’
অনন্ত জলিল আরও বলেন, ‘নির্বাচন করলেও হয়তো ভালো হতো, কিন্তু আমার সমস্যা হলো সময়। চলচ্চিত্রকে ভালোবাসি, সবার সঙ্গে ভালো সম্পর্ক রয়েছে। সবার বিপদে পাশে আমি থাকব; কিন্তু নির্বাচন করার মতো সময় আমার নেই।’
তিনি বলেন, ‘আমাকে ব্যবসায় প্রচুর সময় দিতে হয়। তার মধ্যেই সময় বের করে সিনেমার শুটিং করি; কিন্তু নির্বাচন করতে হলে তো সময় দিতে হবে। কারণ সময় না দিলে কোনো ক্ষেত্রেই সফল হওয়া সম্ভব না। সে কারণে আমি বিনীতভাবে সভাপতি হওয়ার প্রস্তাব নাকচ করে দিয়েছি। আমি তাদের বলেছি চলচ্চিত্রকে ভালোবাসি, এখানকার মানুষদের ভালোবাসি। আমি সিনেমাপ্রেমী মানুষ হিসেবে আজীবন চেষ্টা করব সিনেমা ও এই সেক্টরের মানুষের কল্যাণে কাজ করে যেতে।’
তিনি আরও বলেন, ‘নির্বাচনে জয়ী হওয়ার পর যে ক্ষমতাটা আসে সেই ক্ষমতায় দাঁড়িপাল্লার চেয়ে অপব্যবহারটা বেশি করা হয়, এ কারণে নির্বাচনে অনেকেই সমালোচিত হয় বলে আমি মনে করি।’",13.399354032598879,452.0
20051779,228,বিনোদন,শ্রাবন্তী কি তাহলে চতুর্থ বিয়ের প্রস্তুতি নিচ্ছেন?,"শ্রাবন্তী চট্টোপাধ্যায়–তাকে নিয়ে কটাক্ষ চলতেই থাকে। তার ব্যক্তিগত জীবন মাঝেমধ্যেই চলে আসে চর্চায়। ফের একবার কটাক্ষের মুখোমুখি হতে হলো তাকে। এবার শিবরাত্রি পালন করে তাকে হতে হলো সমালোচিত। তার তিনবার বিয়ে হওয়া, বিয়ে ভাঙা নিয়ে একের পর এক কুৎসিত আক্রমণের শিকার হতে হলো নায়িকাকে।
নিন্দুকদের একজন লিখেছেন— ‘এটা কি চতুর্থ বিয়ের প্রস্তুতি?’ কারও কটাক্ষ, ‘এবার মহাদেবও বিরক্ত হবেন।’ কেউ আবার লিখেছেন— ‘তিনবার তো হলো, এবার কী বর চাইলেন?’ তবে সবাই যে সমালোচনা করেছেন এমনটি নয়। অনেকেই শ্রাবন্তীর এই ভক্তি দেখে প্রশংসাও করেছেন।
ভারতীয় সংবাদমাধ্যমে জানা যায়, নীল শাড়ি পরে হয়েছেন নীলাম্বরী— কপালে লাল টিপ, গায়ে গহনা। শুক্রবার রাতে নিয়ম মেনেই শিবরাত্রির ব্রত পালন করেন শ্রাবন্তী। শিবলিঙ্গে দুধ ঢেলে, বেল, ফুলপাতা দিয়ে নিষ্ঠাভরে পুজো করতে দেখা গেছে অভিনেত্রীকে। নিজেই ব্রত পালনের ভিডিও সোশ্যাল মিডিয়ায় পোস্ট করেছেন শ্রাবন্তী। শিবরাত্রির দিনে নিজের সাজগোজের ছবিও ইনস্টাস্টোরিতে পোস্ট করেছেন। সেই পোস্ট ঘিরেই কমেন্টের বন্যা বয়ে গেছে। শুরু হয়েছে ট্রোলিং।
এদিকে কাজের ক্ষেত্রে খুব শিগগির ‘দেবী চৌধুরানী’র বেশে ধরা দিতে চলেছেন শ্রাবন্তী। গত জানুয়ারি মাসেই শুরু হয়েছিল শুটিং। গলায় রুদ্রাক্ষের মালা পরে ডাকাত রানির লুকে ধরাও দিয়েছেন তিনি।",13.378180421487766,453.0
20051784,233,বিনোদন,মালয়েশিয়া ঘুরে সিঙ্গাপুরে অধরা খান,"‘নায়ক’ সিনেমা দিয়ে অভিনয় জগতে যাত্রা শুরু করেন অভিনেত্রী অধরা খান।হাতেগোনা কাজ করলেও অধরার রয়েছে বেশ জনপ্রিয়তা। সম্প্রতি মালয়েশিয়া ঘুরতে যান এই অভিনেত্রী। সেখান থেকে এখন আছেন সিঙ্গাপুরে।
মালয়েশিয়ায় অধরার এটি দ্বিতীয় ভ্রমণ। মালয়েশিয়ার প্রকৃতি, আবহাওয়া দেখে রীতিমতো মুগ্ধ তিনি। দেখা করেছেন প্রবাসী বাংলাদেশিদের সঙ্গেও।
এই নায়িকা বলেন, মালয়েশিয়ায় যাওয়ার ইচ্ছে ছিল অনেক আগে থেকেই। কাজের ব্যস্ততায় সময় করে উঠতে পারিনি। মালয়েশিয়ার বিভিন্ন দর্শনীয় স্থান ঘুরেছি। তার মধ্যে মালাকা, পুত্রজায়া ,গেন্টিং হাইল্যান্ড ,বাটুকেবস ,মিনারা কেএলসিসি অন্যতম। অনেক দেশ ঘুরলেও মালয়েশিয়া আমার কাছে অন্যতম প্রিয় স্থান।
প্রবাসীদের সঙ্গে কথোপকথনে উঠে এসেছে তার অনুভূতি। মালয়েশিয়াতে এসে প্রবাসীদের সম্পর্কে কী ধারণা পেলেন প্রশ্নে অধরা খান বলেন, আমার কাছে অসম্ভব ভালো লেগেছে। বিশেষ করে প্রবাসী ভাইবোনদের মন অনেক বড়। বড় জায়গায় থাকলে মন বড় হয়। চিন্তাভাবনার বিস্তার ঘটে। প্রবাসী ভাইবোনদের মন অনেক উদার। তারা ব্যস্ততার মধ্যেও নিজেদের কাজ ফেলে আমাকে সময় দিয়েছেন, সব ঘুরিয়ে দেখিয়েছেন বলে আমি কৃতজ্ঞ তাদের প্রতি।
মালয়েশিয়া সফর শেষে বর্তমানে তিনি সিঙ্গাপুরে রয়েছেন। সিঙ্গাপুর সফর শেষে দেশে ফিরে নতুন ছবির শুটিং শুরু করবেন বলে জানিয়েছেন অধরা খান।",13.370618417519513,454.0
20051780,229,বিনোদন,আমি এখনো বিজেপি ছাড়িনি: পার্নো মিত্র,"বহুদিন পর আবারও বড়পর্দায় মুক্তি পেল পার্নো মিত্র অভিনীত ছবি বনবিবি। সেই ছবি মুক্তি থেকে রাজনৈতিক ক্যারিয়ার নিয়ে সব কিছু জানালেন অভিনেত্রী।
বনবিবি ছবিতে উঠে এসেছে সুন্দরবনের মানুষদের রোজনামচার কথা। ছবির শুটিংয়ের অনেকটাই সেখানে হয়েছে। শুটিংয়ের সেই অভিজ্ঞতার কথা মনে করে পার্নো বলেন, খুবই কষ্ট করতে হয়েছে।
দশটা দিন যে কী স্ট্রাগল করে ওখানে কাটিয়েছি বলে বোঝাতে পারব না। সারাদিন লঞ্চে বসে থাকতাম, কোনো ভ্যানিটি ভ্যান ছিল না। কিছুই না। সব কিছুই লঞ্চে। কিন্তু সব থেকে কষ্টকর ছিল কাদার মধ্যে হাঁটা। পায়ের তলায় ম্যানগ্রোভের কাঁটা ফুটে ফুটে খুব কষ্ট হতো।
২০১৯ সালে বিজেপিতে যোগ দেন পার্নো। এখনো কি রাজনীতির সঙ্গে যুক্ত তিনি? এ বিষয়ে অভিনেত্রী বলেন, আমি এখনো বিজেপি ছাড়িনি। কিন্তু আর অ্যাকটিভ পলিটিক্সে যুক্ত নেই। তবে পরে আবার সক্রিয় রাজনীতিতে ফিরব কিনা জানি না। মনে হয় দেখা যাবে।
বনবিবি ছবিটির পরিচালনা করেছেন রাজদীপ ঘোষ। ছবিটির প্রযোজনা করেছেন রানা সরকার। এখানে পার্নো মিত্র ছাড়াও আছেন সোহিনী সরকার, রণজয় বিষ্ণু, আর্য দাশগুপ্ত প্রমুখ। এখানে সুন্দরবনের মানুষদের জীবনযাপনসহ নানা দিকের কথা উঠে এসেছে।",13.361544012757609,455.0
20051781,230,বিনোদন,"অভিনেত্রীরা কত উপায়ে আয় করেন, জানালেন ফারিণ","অভিনেত্রী তাসনিয়া ফারিণ বলেছেন, বর্তমানে কাজ একটু কম করছি, তবে যেগুলো করছি সেগুলো মানসম্মত। বিশেষ করে বিভিন্ন দিবসকে সামনে রেখে কাজে গুরুত্ব দিচ্ছি। কারণ দিবসের কাজগুলো বেশি মানুষ গ্রহণ করে। 
এর বাইরেও ভালো কোনো স্ক্রিপ্ট এলে সেটিকেও প্রাধান্য দিয়ে থাকি। মূল কথা হলো— কাজের সংখ্যা কমিয়ে দিলে কাজ মানসম্মত করার সুযোগ থাকে। সেটিকেই প্রথম প্রাধান্য দিচ্ছি। 
যুগান্তরকে দেওয়া বিশেষ সাক্ষাৎকারে কাজের মান নিয়ে কথা বলতে গিয়ে এসব কথা বলেন তাসনিয়া ফারিণ। 
আরও পড়ুন:তিন নায়কের বিপরীতে বুবলী 
ফারিণ বলেন, অভিনেত্রীদের কাজের ইনকাম সোর্সটা শুধু নাটক না। অনেক পথ রয়েছে। বিশেষ করে ব্র্যান্ডের ইনডোরসমেন্ট, সোশ্যাল মিডিয়া, বিভিন্ন বিজ্ঞাপনসহ অনেক পথ। মূল বিষয় হলো— কে কীভাবে ইনকাম করতে চায় তার ওপর নির্ভর করবে।
কেউ যদি শর্ট টাইমে দ্রুত ইনকাম করতে চায়, তা হলে নাটক থেকে পারবে। ক্যারিয়ার দীর্ঘ সময় সাসটেইন করতে চাইলে অন্য প্লান করতে হবে। তবে আমি কিন্তু টাকা-পয়সা মাথায় রেখে কখনো ক্যারিয়ার প্ল্যান করি না। সফলতা হলো আপেক্ষিক ব্যাপার। জানি না আমি সফল কিনা। আমি নিজেকে সফল ভাবিও না। ",13.357006810376657,456.0
20046664,81,বিনোদন,ইমা থেকে নিউজ টোয়েন্টিফোরের সদস্যপদ প্রত্যাহার,"ইলেকট্রনিক মিডিয়া মার্কেটিং অ্যাসোসিয়েশন (ইমা) মিডিয়াকাপ-২০২৪ এর কোয়ার্টার ফাইনালে গানবাংলা টেলিভিশনের প্রতি ইমা কমিটির পক্ষপাতিত্বের প্রতিবাদে নিউজ টোয়েন্টিফোর এর সকল সদস্য ইমা সংগঠন থেকে সদস্যপদ প্রত্যাহার করেছেন। নিউজ টোয়েন্টিফোরের বিক্রয় ও বিপণন বিভাগের মহাব্যবস্থাপক এবং বিভাগীয় প্রধান ইয়াসিন হোসেন পাভেল স্বাক্ষরিত এক বিবৃতিতে এ তথ্য জানানো হয়।
বিবৃতি অনুযায়ী, নিজেদের মধ্যে সম্প্রীতি বজায় রাখতে নিউজ টোয়েন্টিফোর ওয়াল্টন ইমা মিডিয়াকাপ ২০২৪-এ অংশগ্রহণ করে এবং অত্যন্ত সফলতার সাথে গ্রুপ চ্যাম্পিয়ন হয়ে কোয়ার্টার ফাইনালে উন্নীত হয়।
এতে অভিযোগ করা হয়, শুক্রবার (৮ মার্চ) তারিখে বর্তমান ইমা কমিটির সহ-সভাপতি নাবিল আশরাফের অধিনায়কত্বে গান বাংলা টিভির সাথে নিউজ টুয়েন্টিফোর এর কোয়ার্টার ফাইনাল খেলার শুরু থেকেই প্রথম আম্পায়ার গান বাংলা টিভির পক্ষে পক্ষপাতিত্ব শুরু করে।
বারবার প্রতিবাদ করা সত্ত্বেও আম্পায়ার তার সকল ভুল সিদ্ধান্তে অটল থাকে এমনকি দ্বিতীয় আম্পায়ারও ওইসব ভুল সিদ্ধান্ত নিয়ে দুঃখ প্রকাশ করে।
বিবৃতিতে বলা হয়, নিউজ টোয়েন্টিফোরের বোলারদের ভালো বলকে নো বল দেওয়া থেকে শুরু করে কয়েকটা নিশ্চিত ক্যাচ আউট নাকচ করে দেন আম্পায়াররা। পরবর্তীতে নিউজ টোয়েন্টিফোর টিম ব্যাটিং করার সময় গান বাংলা টিভির উদ্বোধনী বোলার পরপর চারটি নো বল দিলেও প্রথম আম্পায়ার সেগুলোকে বৈধ বল হিসেবে ধরে নেয়। নিউজ টোয়েন্টিফোরসহ মাঠে উপস্থিত অন্যান্য টিভির হেড অফ মার্কেটিংরা প্রতিবাদ জানালেও প্রথম আম্পায়ার তার সিদ্ধান্তে অনঢ় থাকে।
বিবৃতিতে আরও বলা হয়, তৃতীয় ওভারেও আম্পায়ার একটি নো বলে আউট দিলে নিউজ টোয়েন্টিফোরসহ মাঠের অধিকাংশ দর্শক প্রতিবাদ জানালে নিউজ টোয়েন্টিফোর এর পক্ষ থেকে ইমার ক্রীড়া সম্পাদক দ্বীন ইসলাম তপুর কাছে গানবাংলা টিভির খেলোয়াড়দের পরিচয়পত্র দেখতে চাইলে তিনি তাদের পরিচয়পত্র দেখাতে অপারগতা প্রকাশ করেন। পরিচয়পত্র দেখা ছাড়া নিউজ টোয়েন্টিফোর পুনরায় খেলতে নামতে না চাইলে কিছুক্ষণ পর গান বাংলা টিভির খেলোয়াড়গণ দ্রুত স্থান ত্যাগ করে।
শুক্রবার সন্ধ্যায় নিউজ টোয়েন্টিফোর ইমা সভাপতি বরাবর লিখিত অভিযোগ জানায়। অভিযোগের জবাবে ইমা কর্তৃক তাদের বিবৃতিতে মিথ্যা তথ্য দিয়ে গান বাংলা টিভিকে বিজয়ী ঘোষণা করে। এর পরিপ্রেক্ষিতে নিউজটোয়েন্টিফোরের সদস্যরা ইমা থেকে তাদের সদস্যপদ প্রত্যহার করেন।
গানবাংলা টেলিভিশনের প্রতি সুস্পষ্ট পক্ষপাতিত্ব প্রদর্শন করায় ইমা থেকে সদস্যপদ প্রত্যাহার করে নেয়ার পর নিউজটোয়েন্টিফোর কর্তৃপক্ষ জানায়, আজ থেকে এ সংগঠনের সাথে নিউজ টোয়েন্টিফোর এর কোন ধরনের সম্পর্ক নেই এবং এই সংগঠনের কোন দায়-দায়িত্ব নিউজ টোয়েন্টিফোর এর কোনো সদস্য বহন করবে না।
উল্লেখ্য ইতোপূর্বে নেক্সাস টেলিভিশনের পক্ষ থেকে গান বাংলা টিভির খেলোয়াড়দের নিয়ে আপত্তি তোলা হলেও কমিটি একতরফাভাবে তাদের সিদ্ধান্তে অটল থাকে। এছাড়াও কমিটির অব্যবস্থাপনার কারণে মোহনা টিভি, দুরন্ত টিভি এবং ইনডিপেন্ডেন্ট টিভি বর্তমান খেলা থেকে তাদের দল প্রত্যাহার করে নেয়।",13.324403330747728,457.0
20051664,171,বিনোদন,ইসির পদত্যাগে চাপের মুখে মোদি,"ভারতের লোকসভা নির্বাচনের আর মাত্র কয়েক সপ্তাহ বাকি। এর আগেই পদত্যাগ করেছেন কেন্দ্রীয় নির্বাচন কমিশনার (ইসি) অরুণ গোয়েল। আর এতেই চাপের মুখে পড়েছেন দেশটির প্রধানমন্ত্রী নরেন্দ্র মোদি।
রোববার আলজাজিরার খবরে বলা হয়েছে, ইসির পদত্যাগের কারণ জানতে সরকারকে চাপ দিচ্ছে বিরোধী দলগুলো। ঊর্ধ্বতন কর্মকর্তারা জানিয়েছেন, ব্যক্তিগত কারণ দেখিয়ে নিজের সিদ্ধান্তেই পদত্যাগ করেছেন অরুণ।
দেশটির বেশ কিছু সংবাদমাধ্যম জানিয়েছে, স্বাস্থ্যগত কারণে তিনি পদত্যাগ করেছেন। কিন্তু এ নিয়ে একের পর এক উদ্বেগ প্রকাশ করছেন বিরোধীরা। এর আগে গত মাসে অবসরে যান আরেক নির্বাচন কমিশনার।",13.240551949265544,458.0
20046694,111,খেলাধুলা,পকেট থেকে রিপোর্ট বের করে পাপন বললেন ‘কিছু নেই’,"বাংলাদেশ ক্রিকেট বোর্ডের পরিচালনা পর্ষদের সভার এজেন্ডায় বিষয়টি না থাকলেও গতকাল উঠেছে ২০২৩ বিশ্বকাপ ব্যর্থতার মূল্যায়ন প্রতিবেদনের প্রসঙ্গ
বাংলাদেশ ক্রিকেট বোর্ডের পরিচালনা পর্ষদের সভার এজেন্ডায় বিষয়টি না থাকলেও গতকাল উঠেছে ২০২৩ বিশ্বকাপ ব্যর্থতার মূল্যায়ন প্রতিবেদনের প্রসঙ্গ। তিন পাতার সেই প্রতিবেদন পকেটে নিয়েই সভার পর সংবাদ সম্মেলনে আসেন বিসিবি সভাপতি নাজমুল হাসান পাপন। সেখানে প্রতিবেদন নিয়ে প্রশ্ন উঠলে পকেট থেকে সেই রিপোর্ট বের করে তিনি বলেন, ‘এখানে তেমন কিছু নেই। একটা কমিটি করা হয়েছিল। কমিটি বিভিন্ন স্টেকহোল্ডারদের সাথে কথা বলেছে। ওদের সাথে কথা বলে তারা কিছু সাজেশন ও রিকমেন্ডেশন দিয়েছে। আমাকে যদি জিজ্ঞেস করেন, সেখানে আসলে এমন কোনো তথ্য নেই যা আমি জানি না বা আপনারা জানেন না। কী আসতে পারে পারফরম্যান্স খারাপের জন্য? যে কাউকে জিজ্ঞেস করলে সে বলতে পারবে। তবে বেশ কিছু পরামর্শ দিয়েছে এবং সে অনুযায়ী কাজও শুরু করে দিয়েছে।’ এক বিশ্বকাপের পর আরেক বিশ্বকাপের সাইরেন বেজেছে, তবে এখনো জানা যায়নি আগের বিশ্বকাপ ব্যর্থতার কারণ। যদিও আনুষ্ঠানিকভাবে এটাকে বিশ্বকাপ ব্যর্থতার কারণ বলতে নারাজ বাংলাদেশ ক্রিকেট বোর্ড।বিজ্ঞাপনকেতাবি নাম দেওয়া হয়েছে, বিশ্বকাপ মূল্যায়ন। সেই মূল্যায়ন এখনো খোলাসা করেনি তিন সদস্যের কমিটি। যদিও জানা গেছে, গত ১২ ফেব্রুয়ারি বোর্ড সভায় বিসিবি সভাপতির হাতে তুলে দেওয়া হয়েছে ‘ছদ্মনামে’ করা বিশ্বকাপ ব্যর্থতার ফিরিস্তি। নাম প্রকাশ না করা এক সূত্রের উদ্ধৃতি দিয়ে একটি জাতীয় দৈনিক লিখেছে, বিশ্বকাপ দলের সঙ্গে থাকা দুজন বোর্ড পরিচালকের বিপক্ষে হস্তক্ষেপের অভিযোগ এনেছেন ক্রিকেটাররা। যাঁরা দলের ভেতর প্রভাব ফেলেছেন, যা অস্বস্তিতে ফেলেছে মূল্যায়ন কমিটিকে। তবে এই রিপোর্টে সেসব কিছু পাননি বলেই জানালেন বিসিবি বস। তিনি বলেন, ‘আমাকে চেয়ারম্যান একটা রিপোর্টই দিয়েছে। এখানে কোনো পরিচালক দূরে থাক, এমন কোনো লাইনই নেই, শব্দও নেই। এ রকম রিপোর্ট তো প্রতিদিনই আসে। আমাকে যে রিপোর্ট দেওয়া হয়েছে, এখানে কিচ্ছু নেই। আমি জালাল ভাই, সুজন ও কয়েকজন পরিচালকের সামনে পুরো রিপোর্ট পড়ে শুনিয়েছি। বলেছি দেখেন কোথায় কী আছে। ওনারা দেখলেন, এ রকম কিচ্ছু নেই। এর বাইরে কেউ কিছু বললে আমাদের করার কিছু থাকে না।‘ পাপন আরো বলেন, ‘অলরেডি কাজ হচ্ছে। আপনাদের তো বোঝার কথা। অনেক পরিবর্তন দেখার কথা এত দিন। আজ (গতকাল) আমি বলেছি, আজ সবাইকে রিপোর্টটা দিয়ে দিতে। আর যে দুজনের নাম এসেছিল, আজ আমি তাদের পড়ে শুনিয়েছি প্রতিটি লাইন। যেসব নিয়ে আলাপ হচ্ছে সেসব কথা আমাকে যে রিপোর্ট দেওয়া হয়েছিল সেসবের মধ্যে নেই।‘তামিমের সমস্যা না জানায় সমাধান দিতে পারছি না’তামিম বাংলাদেশ ক্রিকেটে কি আবার ফিরবেন, ফিরলে ঠিক কবে ফিরবেন? এমন প্রশ্ন উঠলে সংবাদ মাধ্যমকে কোনো উত্তর দিতে পারেননি বাংলাদেশ ক্রিকেট বোর্ড সভাপতি নাজমুল হাসান পাপন। জানিয়েছেন, তামিমের কী সমস্যা সেটাই এখনো জানেন না তিনি। এক প্রশ্নের জবাবে পাপন বলেন, ‘সবার সাথেই আমার সম্পর্ক আছে বলে আমি মনে করি। আমি একা মনে করলে তো হবে না। তামিমের বিষয়টা একটু স্পর্শকাতর বিষয় এ কারণে যে, হুট করে কেন একটা ম্যাচ খেলে ছেড়ে দিল এটাও এখনো জানি না। প্রথম সমস্যাই যদি না জানি পরবর্তীতে কী হলো সেই সমাধান দিতে পারবে না। ওর জিনিসটা জানা দরকার।’ গত বছরের জুনে আফগানিস্তানের বিপক্ষে হোম সিরিজে অধিনায়ক থাকা তামিম জানিয়েছিলেন শতভাগ ফিট নন তিনি, তবু খেলবেন। তার মন্তব্যের কড়া প্রতিক্রিয়া দিতে দেখা যায় বিসিবি সভাপতিকে। আফগানদের বিপক্ষে প্রথম ম্যাচের পরদিন আচমকা সংবাদ সম্মেলন ডেকে আন্তর্জাতিক ক্রিকেট থেকে অবসরের ঘোষণা দেন এই ক্রিকেটার। প্রধানমন্ত্রীর হস্তক্ষেপে পরদিন সিদ্ধান্ত বদলে অবসর বাতিল করেন। পরে বিশ্বকাপ স্কোয়াডে তার না থাকা ও সাকিবের একটি সাক্ষাৎকার জন্ম দেয় তুমুল বিতর্কের। এরপর আলোচনায় আসে হেড কোচ চণ্ডিকা হাথুরুসিংহের সঙ্গে তামিমের সম্পর্কের অবনতির বিষয়টি।তামিম-হাতুরা এক ড্রেসিংরুমের মধ্যে আবার আনা সম্ভব কি না এমন প্রশ্নে পাপন বলেন, ‘সম্ভব কিনা এটা বোঝার জন্য ওদের সাথে বসতে হবে। তামিমের সাথে বসা খুবই জরুরী। তার পরিকল্পনা জানলে সামনে অগ্রসর হতে পারব। হেড কোচের সাথে বসার মতো কিছু দেখছি না। তামিম যদি খেলতে চায় অবশ্যই খেলবে, এ ব্যাপারে কোনো সন্দেহ নেই। এজন্য কোচকে জিজ্ঞেস করার কী আছে?’",13.090576565179967,459.0
20046692,109,খেলাধুলা,যে ভুলের মাসুল গুনলো বাংলাদেশ,"লক্ষ্য ১৭৫ রান! এই ম্যাচেও জিততে হলে দেশের মাটিতে ব্যাট হাতে করতে হবে রেকর্ড। সেখানে জবাব দিতে নেমে ৩২ রানে খোয়ালো ৬ উইকেট। শুরুতেই ওপেনার লিটন দাসের বিদায় ৭ রান করে। এরপর বাংলাদেশের ইনিংসে ধ্বস নামিয়ে দিলেন নুয়ান থুসারা। অধিনায়ক নাজমুল হোসেন শান্ত, তাওহীদ হৃদয়, মাহমুদুউল্লাহ রিয়াদকে এক ওভারের তিন বলে সাজঘরের পথ দেখিয়ে তুলে নিলেন হ্যাটট্রিক! বাংলাদেশের ১৫ রান ৪ উইকেট হারিয়ে। শেষ পর্যন্ত ২৮ রানের ব্যবধান হলেও ম্যাচটা আসলে বাংলাদেশ হেরে গেছে এখানেই! মানে টপ অর্ডারের ব্যর্থতায়। প্রথম ম্যাচে ২’শর বেশি লক্ষ্য তাড়া করে ৩ রানে হারলেও সেখানেও টপ অর্ডারের ৪ ব্যাটার আউট হয়েছিলেন মাত্র ৬৮ রানে। তবে ঐ ম্যাচে দলের মানরক্ষা হয় মাহমুদুল্লাহ রিয়াদ ও অভিষিক্ত জাকের আলী অনিকের ঝড়ো ব্যাটিংয়ে। পরের ম্যাচে ৮ উইকেটের দাপুটে জয়ে সিরিজে সমতায় ফেরে বাংলাদেশ। গতকাল জিতলেই বদলে যেত লঙ্কার বিপক্ষে টাইগারদের কখনোই টি-টোয়েন্টি সিরিজ জিততে না পরার ইতিহাস।বিজ্ঞাপনকিন্তু এই ম্যাচে ফের ব্যর্থ টপ অর্ডার। মান বাঁচাতে লড়াই করেন লেগ স্পিনার রিশাদ হোসেন ২৬ বলে ফিফটি তুলে। আর পেসার তাসকিন ২১ বলে করেন ৩১ রান। তবে দু’জনের এমন ইনিংসে শুধু কমেছে পরাজয়ের ব্যবধানটাই! যদিও অধিনায়ক শান্ত হতাশ হতে চান না। ম্যাচ শেষে তিনি বলেন, ‘যদি পুরো সিরিজের দিকে তাকান, আমরা ভালো ক্রিকেট খেলেছি। এই ম্যাচে বিশেষ করে রিশাদ, তাসকিন ও মেহেদীর ব্যাটি সত্যি খুশি হওয়ার মতো। এই সিরিজ থেকে আমরা অনেক আত্মবিশ্বাস পেয়েছি, কিন্তু ওয়ানডে ভিন্ন ফরম্যাট। তবুও আমাদের পুরো ভাবনা এখন সেদিকে।’
গতকাল সিলেট আন্তর্জাতিক ক্রিকেট স্টেডিয়ামে ওপেনার কুশল মেন্ডিসের ফিফটিকে সিরিজ নির্ধারণী ম্যাচে প্রথমে ব্যাট করে ২০ ওভারে ৭ উইকেটে ১৭৪ রান করে শ্রীলঙ্কা। ৬টি করে চার-ছক্কায় ৫৫ বলে ক্যারিয়ার সেরা ৮৬ রানের ইনিংস খেলেন কুশল। জবাবে থুশারার হ্যাটট্রিকে ৩২ রানে ৪ উইকেট হারিয়ে লড়াই থেকে ছিটকে পড়ে বাংলাদেশ। পঞ্চম শ্রীলঙ্কান ও টি-টোয়েন্টির ইতিহাসে ৫৭তম হ্যাটট্রিকের নজির গড়েন ৭টি ম্যাচ খেলা থুশারা। বাংলাদেশের বিপক্ষে টি-টোয়েন্টিতে হ্যাটট্রিক করা ষষ্ঠ বোলার তিনি। অন্যদিকে এমন ধসের পর রিশাদ হোসেনের ৩০ বলে ৫৩ রানের ইনিংসে শেষ পর্যন্ত ১৪৬ রানে তুলে বড় ব্যবধানে হারের লজ্জা থেকে রক্ষা পায় টাইগাররা। টাইগার বোলারদের মধ্যে সবচেয়ে খরুচে ছিলেন মোস্তাফিজুর রহমান। মূলত তার খেই হারানো ৪ ওভারে ৪৭ রান তুলে নেয় লঙ্কানরা। রানের চাপ নিয়ে খেলতে নেমে লিটন, শান্ত, হৃদয় ও মাহমুদউল্লাহকে হারানোর পর দলের আশা হয়েছিলেন সৌম্য সরকার ও জাকের আলী।
তবে ১১ রানে সৌম্যকেও বোল্ড করেন থুশারা। প্রথম ম্যাচে বাংলাদেশের সেরা পারফরমার জাকেরকে ৪ রানে বিদায় করে বাংলাদেশকে খাদের কিনারায় ঠেলে দেন হাসারাঙ্গা। ৩২ রানে ৬ উইকেট হারিয়ে ম্যাচ থেকে ছিটকে পড়ে টাইগাররা। টি-টোয়েন্টিতে সবচেয়ে কম রানে ৬ উইকেট হারালো বাংলাদেশ। এর আগে ২০১১ তে মিরপুরে পাকিস্তানের বিপক্ষে ৩৯ রানে ৬ উইকেট হারিয়েছিল টাইগাররা। ছিটকে পড়া বাংলাদেশকে খেলায় ফেরানোর চেষ্টা করেন রিশাদ। সপ্তম উইকেটে শেখ মাহেদিকে নিয়ে ৩১ বলে ৪৪ এবং অষ্টম উইকেটে তাসকিনের সঙ্গে ২১ বলে ৪১ রান যোগ করেন রিশাদ। স্পিনার থিকশানার করা ১৫তম ওভারে ৩টি ছক্কা মারা রিশাদ, ২৬ বলে টি-টোয়েন্টিতে প্রথম হাফ-সেঞ্চুরি তুলে নেন । আফিফ হোসেনের পর বাংলাদেশের দ্বিতীয় ব্যাটার হিসেবে আট বা এরপর নেমে ফিফটি হাঁকালেন রিশাদ। ১৭তম ওভারে দলীয় ১১৭ রানে থিকশানার বলে আউট হওয়ার আগে ৭টি ছক্কায় ৩০ বলে ৫৩ রান করেন রিশাদ। থুশারা ৪ ওভারে ২০ রানে ৫ উইকেট নেন। ৮ ম্যাচের টি-টোয়েন্টি ক্যারিয়ারে প্রথমবার ৫ উইকেট নিলেন থুশারা।",12.966559700100603,460.0
20051803,252,খেলাধুলা,২০০ টাকায় দেখা যাবে ওয়ানডে ম্যাচ,"শ্রীলংকার বিপক্ষে বুধবার থেকে শুরু হবে তিন ম্যাচের ওয়ানডে সিরিজ। চট্টগ্রামে আয়োজিত হবে ওয়ানডে সিরিজের ম্যাচগুলো। সিরিজ সামনে রেখে টিকিটের মূল্যতালিকা প্রকাশ করেছে বাংলাদেশ ক্রিকেট বোর্ড (বিসিবি)। 
১২ মার্চ তথা মঙ্গলবার থেকে পাওয়া যাবে ওয়ানডে সিরিজের টিকিট। সর্বনিম্ন ২০০ টাকাতে টিকিট কিনে খেলা দেখতে পারবেন দর্শকরা। পশ্চিম গ্যালারির টিকিটের দাম রাখা হয়েছে ২০০ টাকা।
এছাড়া পূর্ব গ্যালারির টিকিট কিনতে হলে খরচ করতে হবে ৩০০ টাকা। ক্লাব হাউজ গ্যালারির টিকিটের দাম ৫০০ টাকা। ইন্টারন্যাশনাল স্ট্যান্ডে বসে খেলা দেখতে চাইলে খরচ পড়বে ১০০০ টাকা। এছাড়া রুফ টপ হসপিটালিটি এবং গ্র্যান্ড স্ট্যান্ডের টিকিটের দাম রাখা হয়েছে ১৫০০ টাকা করে।
১২ মার্চ থেকে পাওয়া যাবে টিকিট। ম্যাচের দিন এবং ম্যাচের আগের দিন মিলবে টিকিট। বিট্যাক সার্কেলের সাগরিকা টিকিট কাউন্টার এবং এমএ আজিজ স্টেডিয়াম টিকিট কাউন্টারে পাওয়া যাবে টিকিট। সকাল সাড়ে ৯টা থেকে রাত ৮টা পর্যন্ত পাওয়া যাবে টিকিট।
সফরের শুরুতে তিন ম্যাচের টি-টোয়েন্টি সিরিজে ২-১ ব্যবধানে জয় পায় শ্রীলংকা। 
আগামী ১৩ মার্চ চট্টগ্রামের জহুর আহমেদ চৌধুরী স্টেডিয়ামে মাঠে গড়াবে তিন ম্যাচের ওয়ানডে সিরিজের প্রথম ম্যাচ।এছাড়া ১৫ এবং ১৮ মার্চ আয়োজিত হবে বাকি দুই ম্যাচ।",12.82372468766604,461.0
20051806,255,খেলাধুলা,"নতুন যে দায়িত্বে নান্নু-বাশার, বেতন কত","প্রায় এক যুগ পর বাংলাদেশ ক্রিকেট বোর্ডের (বিসিবি) প্রধান নির্বাচকের পদ থেকে সরিয়ে দেওয়া হয়েছে মিনহাজুল আবেদীন নান্নুকে। একই সঙ্গে নির্বাচকের পদ হারান সাবেক অধিনায়ক হাবিবুল বাশার সুমনও।
নির্বাচকের দায়িত্ব থেকে তাদের সরিয়ে দেওয়া হলেও তারা বোর্ডেই রয়েছেন। বিসিবি সভাপতি তাদের নতুন দায়িত্ব দিয়েছেন। বিসিবির চিফ কো-অর্ডিনেটর অব প্রোগ্রামের দায়িত্ব পান নান্নু।
তিনি মূলত হেড অব প্রোগ্রাম অস্ট্রেলিয়ান ডেভিড মুরসের সঙ্গে কাজ করবেন। বিসিবির বিভিন্ন প্রোগ্রাম আয়োজন, গেম ডেভেলপমেন্ট, টুর্নামেন্ট এসব নিয়ে কাজ করবেন সাবেক প্রধান নির্বাচব। আর হাবিবুল বাশারকে দেওয়া হয় নারী উইংয়ের প্রধানের দায়িত্ব।
জানা যায়, নতুন দায়িত্ব পেলেও বিসিবি থেকে আগের মতো ১ লাখ ৮০ হাজার টাকার মতো বেতন পাবেন নান্নু। নারী উইংয়ের প্রধানের দায়িত্ব পাওয়া হাবিবুল বাশারও প্রায় একই পরিমাণ বেতন পাবেন বিসিবি থেকে।
নান্নুর পরিবর্তে নতুন প্রধান নির্বাচক হয়েছেন গাজী আশরাফ হোসেন লিপু। তিনি একজন পরিচালকের সব সুযোগ-সুবিধা পাবেন। তার বেতন ধরা হয়েছে ৩ লাখ টাকা। আর দুই সহকারী নির্বাচক আব্দুর রাজ্জাককে দুই লাখ আর হান্নান সরকারকে দেড় লাখ টাকা বেতন দেওয়ার প্রস্তাব করা হয়েছে।",12.808600679729532,462.0
20051797,246,খেলাধুলা,বাবর কবে বিয়ে করছেন জানালেন রিজওয়ান,"বিশ্বসেরা ব্যাটসম্যান বাবর আজমের ব্যক্তিগত জীবন নিয়ে আগ্রহ রয়েছে ক্রিকেট ভক্তদের। উন্নত চারিত্রিক গুণাবলীর অধিকারী এই ব্যাটার ফর্মের তুঙ্গে রয়েছেন। এ কারণে ব্যক্তিগত জীবন নিয়ে চর্চা হোক তা নিয়ে অনাগ্রহ রয়েছে।
বাবর কাউকে ভালোবাসেন কিনা, কবে বিয়ে করছেন সেটি জানতে মুখিয়ে তার ভক্তকূল। তার বিয়ে নিয়ে মুখ খুলেছেন বন্ধু ও সতীর্থ মোহাম্মদ রিজওয়ান।
রিজওয়ান জানান, তিনি শাদাব খান ও শাহিন আফ্রিদিকে বিয়ের কথা বলেছেন। তিনি এও বলেছেন যে, বাবর শিগগিরই বিয়ে করতে চলেছে।
পাকিস্তানের একটি বেসরকারি টেলিভিশনকে দেওয়া সাক্ষাৎকারে রিজওয়ান বলেন, বিয়ে স্রষ্টার তরফ থেকে সিদ্ধান্তের বিষয়। স্বামী-স্ত্রীর বন্ধন আল্লাহ প্রদত্ত একটি পবিত্র বন্ধন।
বাবরের সঙ্গে আমি একেবারেই খোলামেলা। আমরা জীবনের বহু কিছু নিয়ে আলোচনা করি। আমরা একে অন্যের কাছ থেকে শিখি। তার সঙ্গে বিয়ে নিয়েও আমার কথা হয়েছে। বাবর শিগগিরই বিয়ে করবেন।
উদীয়মান ক্রিকেটারদের নিয়ে কথা বলেন রিজওয়ান। তিনি বলেন, এহসানউল্লাহ, আসিফ আলি, মোহাম্মদ আলী মুলতান সুলতান থেকে উঠে এসেছে। তিনি উদীয়মানদের মিসবাহ, হাফিজ ও শান মাসুদের কাছ থেকে শিখতে বলেন।
তথ্যসূত্র: ক্রিকেট পাকিস্তান।",12.801038675761278,463.0
20051805,254,খেলাধুলা,তিন ফরম্যাটেই শীর্ষে ভারত,"অস্ট্রেলিয়াকে হটিয়ে আবারো আইসিসি টেস্ট র‍্যাংকিংয়ে শীর্ষে ভারত। ক্রিকেটের তিন ফরম্যাটেই এখন শীর্ষে কোহলিরা।
শনিবার শেষ হওয়া ইংল্যান্ডের বিপক্ষে পাঁচ ম্যাচের টেস্ট সিরিজ ৪-১ ব্যবধানে জিতে শীর্ষস্থান ফিরে পায় রোহিত শর্মার নেতৃত্বাধীন দলটি।
ইংল্যান্ডের বিপক্ষে টেস্ট সিরিজ শুরুর আগে র‍্যাংকিংয়ের দ্বিতীয় স্থানে ছিল ভারত। হার দিয়ে সিরিজ শুরু করলেও শেষ চার ম্যাচে দুর্দান্ত জয়ে শীর্ষে উঠে যায় টিম ইন্ডিয়া।
এ বছরের জানুয়ারির প্রথম সপ্তাহে দক্ষিণ আফ্রিকার মাটিতে দুই ম্যাচের টেস্ট সিরিজ ১-১ সমতায় শেষ করেছিল ভারত। একই সময় তিন ম্যাচের টেস্ট সিরিজে পাকিস্তানকে হোয়াইটওয়াশ করে ভারতকে সরিয়ে র‍্যাংকিংয়ে শীর্ষে উঠে অস্ট্রেলিয়া।এখন অস্ট্রেলিয়াকে সরিয়ে ফের শীর্ষে উঠল ভারত।
ক্রাইস্টচার্চে অস্ট্রেলিয়া-নিউজিল্যান্ডের মধ্যকার চলমান টেস্ট সিরিজের দ্বিতীয় ও শেষ ম্যাচের ফল কোনো প্রভাব ফেলবে না র‍্যাংকিংয়ে। ১২২ রেটিং নিয়ে শীর্ষেই থাকবে ভারত। ১১৭ রেটিং নিয়ে বর্তমানে দ্বিতীয় স্থানে আছে অস্ট্রেলিয়া। ১১১ রেটিং নিয়ে তৃতীয় স্থানে আছে ইংল্যান্ড। ৫১ পয়েন্ট নিয়ে টেস্ট র‍্যাংকিংয়ের নবম স্থানে রয়েছে বাংলাদেশ।",12.782889866237468,464.0
20051807,256,খেলাধুলা,‘বোর্ডের উচিত দেশি কোচদের মূল্যায়ন করা’,"দেশি কোচদের সামর্থ্য সম্পর্কে বাংলাদেশ ক্রিকেট বোর্ড (বিসিবি) ভালো করেই জানে। বিসিবিরই উচিত দেশি কোচদের মূল্যায়ন করা। এমনটি বলেছেন সাবেক তারকা ক্রিকেটার রাজিন সালেহ।
তিনি বলেন, ‘ক্রিকেট বোর্ড জানে আমরা কতটুকু পারব। আমরা কেন সিভি জমা দিব। ওনারা তো আমাদের অটোমেটিকই ডাকবেন যদি আমাদের সেই যোগ্যতা থাকে। আমাদের যদি যথাযথ উপায়ে প্রস্তাব দেওয়া হয় তাহলে আমরা আগ্রহ দেখাব।’
তিনি আরও বলেন, ‘তারা আমাকে চিনেন, জানেন। যদি না চিনত তাহলে তো আমাকে বাংলাদেশ দলের ফিল্ডিং কোচ হিসেবে নিয়োগ দিত না। তখন তো আমাকে সিভি জমা করতে হয় নাই। হয়তো আমাদের ওই যোগ্যতা নেই তাই ডাকে নাই।’
রাজিন সালেহ আরও বলেন, ‘লিটন কিন্তু এখন ফর্মে নেই। আমার মনে হয় লিটনের ভেতরে অনেক কিছু জমে আছে যা সে প্রকাশ করতে পারছে না। একজন দেশি কোচ হলে, তার সঙ্গে কথা বলতে পারলে লিটন আরও দ্রুত ফিরে আসতে পারত। যেই আসুক, দেশি কোচ থাকাটা এখন জরুরি।’",12.779865064650167,465.0
20181936,502,খেলাধুলা,"

রেকর্ড গড়ে স্বর্ণ মাবিয়ার
","ঢাকার গণ্ডি পেরিয়ে জেলা শহরে জাতীয় ভারোত্তোলন। বাগেরহাটের ফকিরহাট উপজেলা পরিষদ অডিটোরিয়ামের সাতশৈয়া ভারোত্তোলন প্রশিক্ষণ কেন্দ্রে চলমান সেই ১৭তম জাতীয় নারী ভারোত্তোলন চ্যাম্পিয়নশিপে তিনটি রেকর্ড গড়ে স্বর্ণ জিতেছেন মাবিয়া আক্তার সীমান্ত। গতকাল ৭১ কেজি ওজন শ্রেণীতে তিনি স্ন্যাচ, ক্লিন অ্যান্ড জার্ক ও মোট ওজনে রেকর্ড গড়েছেন।আগে ৬৩ কেজি ওজন শ্রেণীতে খেলতেন মাবিয়া। এবার জাতীয় ভারোত্তোলনে খেললেন ৭১ কেজিতে। নতুন ইভেন্টে খেলে স্বর্ণই জিতলেন না, তিনটি রেকর্ডও গড়লেন দেশসেরা এই নারী ভারোত্তোলক। স্ন্যাচে ৮২ ও ক্লিন অ্যান্ড জার্কে ১০৮ কেজি তোলেন মাবিয়া। মোট ১৮৯ কেজি তুলে এই ইভেন্টে রেকর্ডসহ স্বর্ণ জেতেন তিনি।
২০১৮ গোল্ডকোস্ট কমনওয়েলথ গেমসে মাবিয়া ৬৩ কেজি ওজন শ্রেণীতে স্ন্যাচে তুলেছিলেন ৭৮ কেজি। আর ক্লিন অ্যান্ড জার্কে তোলেন ১০২ কেজি। ওই আসরে নিজের সেরা পারফরম্যান্স দেখিয়ে হয়েছিলেন ষষ্ঠ।চার বছর পর ২০২২ সালের বার্মিংহাম কমনওয়েলথ গেমসে ৬৪ কেজি ওজন শ্রেণীতে ১৮১ কেজি ওজন তোলেন তিনি। সেবার ১২ জনের মধ্যে অষ্টম হয়েছিলেন তিনি। এবার খেললেন ৭১ কেজিতে।
",12.765814584141031,466.0
20180413,311,খেলাধুলা,"

আরেকটি প্রথমের অপেক্ষায় বাংলাদেশ
","বয়সভিত্তিক মহিলা সাফ ফুটবলের প্রতিটি প্রথম আসরেই চ্যাম্পিয়ন হয়েছে বাংলাদেশ। ২০১৭ সালে অনূর্ধ্ব-১৫, ২০১৮ সালে অনূর্ধ্ব-১৮, ২০২১ সালে অনূর্ধ্ব-১৯, ২০২৩ সালে প্রথম অনূর্ধ্ব-২০ মহিলা ফুটবলের শিরোপা গেছে লাল-সবুজ জার্সিধারীদের দখলে। অনূর্ধ্ব-১৫ এর গণ্ডি পেরিয়ে এবার অনূর্ধ্ব-১৬ মহিলা সাফ। এই প্রথম টুর্নামেন্টেও কি শিরোপা উৎসব করবে বাংলাদেশ। সে উত্তর খুঁজতে অপেক্ষা করতে হবে আজ বিকেল পর্যন্ত। আজ বিকেল সোয়া ৩টায় নেপালের কাঠমান্ডুর পাশের ললিতপুরের চিয়াসাল স্টেডিয়ামে অনূর্ধ্ব-১৬ মহিলা সাফের ফাইনালে খেলছে সাইফুল বারী টিটু বাহিনী। প্রতিপক্ষ ভারতকে হারাতে পারলেই আরেকটি বয়সভিত্তিক মহিলা সাফের প্রথম ট্রফি নিয়ে দেশে ফিরতে পারবে অর্পিতা বিশ্বাসরা।
ভারত প্রবল প্রতিপক্ষ। তবে তাদের বিপক্ষে বাড়তি আত্মবিশ্বাস নিয়েই আজ মাঠে নামছে সৌরভী আকন্দ প্রীতি, থুইনুয়ে মারমা, আলপি খাতুনরা। লিগ পর্বে ভারতকে ৩-১ গোলে হারিয়েছিল। ফলে টানা তিন জয় নিয়েই আজ ফাইনালে তাদেরকে পাচ্ছে তারা। অন্য দিকে ভারত ওই একটি ম্যাচে হারলেও শেষ ম্যাচে নেপালকে ৮ গোলে উড়িয়ে ফাইনালের টিকিট পেয়েছে।ভারতকে কোনোভাবেই দুর্বল ভাবার সুযোগ নেই। লিগের ম্যাচে তারা হারলেও ফল অন্য রকম হতে পারতো। পিছিয়ে পড়া ভারত বিরতির পর খেলায় ফিরে বেশ চড়াও হয়। কিন্তু গোল মিস এবং বাংলাদেশ কিপার ইয়ারজানের প্রতিরোধ বিপদে পড়তে দেয়নি। এর পর প্রীতির গোলে বাংলাদেশ ফের লিড নেয়ার পর আর দাঁড়াতে পারেনি ভারত।
তবে ফাইনাল একেবারেই ভিন্ন। অনূর্ধ্ব-১৫ ফুটবলে বাংলাদেশ প্রথমবার ট্রফি জিতলেও পরে এই ভারতের কাছে হেরেই শ্রেষ্ঠত্ব খোয়ায়। ভালো খেলেও জিততে পারেনি। ভুটানের মাঠে দুই দফা ব্যর্থতা। ভারতের মাঠেও দ্বিতীয় অনূর্ধ্ব-১৮ মহিলা সাফের বাংলাদেশ শিরোপা হারিয়েছিল ভারতের কাছে। সর্বশেষ গত মাসে অনূর্ধ্ব-১৯ মহিলা সাফে বাংলাদেশ ১১ শটের টাইব্রেকারে ভারতের সাথে ড্র করে নানা নাটকের পর যুগ্ম চ্যাম্পিয়ন হয়েছিল।আজকের ফাইনাল নিয়ে কোচ সাইফুল বারী টিটু বলেন,‘ দুই দলই পরস্পরের সাথে আগে ম্যাচ খেলেছে। ফলে উভয় দলই একে অপরকে জানে। ফাইনালে সে অনুযায়ীই ছক কষবে। তবে ফাইনালে যে দল যত কম ভুল করবে তারাই জিতবে। কোচ আরো জানান, আমরা গত ম্যাচে ভুটানের বিপক্ষে যে ভাবে স্পেস পেয়েছিলাম, ভারত সেই জায়গা আমাদের দিবে না। আমাদের দ্রুতগতির আক্রমণের দিকে নজর দিতে হবে। ভারত কিন্তু প্রেসিং ফুটবল খেলে।’ টিটু যোগ করেন,ভারত ইতোমধ্যে তাদের শক্তিমত্তা বুঝিয়েছে। তারা তিন ম্যাচে ১৮ গোল করেছে। এর পর ফাইনাল ফাইনালই। যে কোনো ধরনেরই রেজাল্ট হতে পারে। তবে আমরা এই ফাইনালকে স্মরণীয় করে রাখতে চাই।
বাংলাদেশ অধিনায়ক অর্পিতা বিশ্বাস জানালেন, আমাদের দল এত দিন ধরে কঠোর পরিশ্রম করছে। এই পরিশ্রমের ফলই আমরা ফাইনালে তুলতে চাই। লক্ষ্য একটাই। ফাইনালে ভালো কিছু করা।ভারতের কোচ থমাস মুত্থা উল্লেখ করলেন, আমরা নেপাল ও ভুটানের বিপক্ষে কোনো বাধারই সম্মুখীন হইনি। সমস্যায় পড়তে হয়েছিল বাংলাদেশের বিপক্ষেই। সেই ভুল থেকে শিক্ষা নিয়েই আমরা এখন ফাইনালে খেলতে নামছি। ফাইনালের দিন হচ্ছে নতুন একটি দিন। অতীত নিয়ে ভাবছি না। ভারতের অধিনায়ক সবিতা রানীও সম্মান করলেন বাংলাদেশ দলকে। বাংলাদেশ অনেক ভালো দল। নিসন্দেহে সেরা দল এই আসরের।
",12.758771925168741,467.0
20051794,243,খেলাধুলা,রিয়াদ সবার জন্য উদাহরণ হয়ে থাকবে: পাপন,"দলে জায়গা হারিয়েছিলেন ২০২২ টি-টোয়েন্টি বিশ্বকাপের আগে। তখন মাহমুদউল্লাহ রিয়াদের টি-টোয়েন্টি ক্যারিয়ারের শেষ দেখে ফেলেছিলেন অনেকে। তবে মাহমুদউল্লাহ তো দমে যাওয়ার পাত্র নন।পরিশ্রম করে প্রায় দেড় বছর পর ফিরেছেন দলে, সেটাও রাজসিকভাবে।
শ্রীলঙ্কার বিপক্ষে চলতি টি-টোয়েন্টি সিরিজের প্রথম ম্যাচে ফিফটি করেছেন। বাংলাদেশ ম্যাচটা জিততে না পারলেও ২০৬ রান তাড়ায় যে ছন্দ দরকার ছিল, তা রিয়াদের ব্যাটেই পেয়েছিল দল।
তাই তো শনিবার সংবাদমাধ্যমের সঙ্গে আলাপে মাহমুদউল্লাহকে প্রশংসায় ভাসিয়েছেন বিসিবি সভাপতি নাজমুল হাসান পাপন, রিয়াদের ব্যাপারটা সবার জন্য উদাহরণ হয়ে থাকবে। এটাকেই বলে ফাইটার। একক প্রচেষ্টায় সে যেভাবে কামব্যাক করেছে, এটা অসাধারণ।
মাহমুদউল্লাহর আসন্ন টি-টোয়েন্টি বিশ্বকাপ স্কোয়াডে সুযোগ পাওয়ার ক্ষেত্রে কোনো বাধা নেই বলেও জানিয়ে দেন বিসিবি কর্তা, মাহমুদউল্লাহ এখন দলের অত্যন্ত গুরুত্বপূর্ণ খেলোয়াড়। এখন যেভাবে খেলছে, তাতে বিশ্বকাপে না খেলার তো কোনো কারণ দেখছি না।",12.754154251158104,468.0
20046820,127,খেলাধুলা,লিভারপুলকে সরিয়ে শীর্ষে আর্সেনাল,"গত বছরের শেষ দিকে হারাতে হয় পয়েন্ট তালিকার শীর্ষস্থান
গত বছরের শেষ দিকে হারাতে হয় পয়েন্ট তালিকার শীর্ষস্থান। তবে নতুন বছরের নতুন উদ্যমে শুরু করা আর্সেনাল পেলো টানা অষ্টম জয়। সর্বশেষ ব্রেন্টফোর্ডের বিপক্ষে জয় পায় গানাররা। তাতে দলটি আবার উদ্ধার করলো শীর্ষস্থান।গতকাল এমিরেটস স্টেডিয়ামে প্রিমিয়ার লীগের ম্যাচে ব্রেন্টফোর্ডকে ২-১ গোলে হারায় আর্সেনাল। ডেকলান রাইসের গোলে স্বাগতিকরা এগিয়ে যাওয়ার পর ব্রেন্টফোর্ডকে সমতায় ফেরান ইয়োয়ান উইসা। শেষ দিকে কাই হাভার্টজ গোল করে জয় এনে দেন আর্সেনালকে।২৮ ম্যাচে ২০ জয় ও ৪ ড্রয়ে ৬৪ পয়েন্ট আর্সেনালের। দুই নম্বরে থাকা লিভাপুলের পয়েন্ট ৬৩। আর ৬২ পয়েন্ট নিয়ে তিনে ম্যানচেস্টার সিটি। তবে লিভারপুল আর সিটি আর্সেনালের চেয়ে একটি করে ম্যাচ কম খেলেছে।",12.369161386608539,469.0
20046700,117,খেলাধুলা,ছোট পর্দায় আজকের খেলা,"নিউজিল্যান্ড-অস্ট্রেলিয়া ২য় টেস্টক্রাইস্টচার্চ, ৪র্থ দিন কাল ভোর ৪টাপিএসএলইসলামাবাদ-মুলতান বিকাল ৩টালাহোর-কোয়েটা রাত ১০টা(পিটিভি স্পোর্টস)ইংলিশ প্রিমিয়ার লীগঅ্যাস্টন ভিলা-টটেনহ্যাম সন্ধ্যা ৭টাওয়েস্টহ্যাম-বার্নলি রাত ৮টালিভারপুল-ম্যান সিটি রাত ৯:৪৫(স্টার সিলেক্ট ১ ও ২)স্প্যানিশ লা লিগারিয়াল মাদ্রিদ-সেল্টা ভিগো রাত ১১:৩০রিয়াল বেতিস-ভিয়ারিয়াল রাত ২টা(টি স্পোর্টস)ইতালিয়ান সিরি আএসি মিলান-এম্পোলি রাত ৮টাজুভেন্টাস-আতালান্তা রাত ১১টাফিওরেন্তিনা-রোমা রাত ১:৪৫(বিইন স্পোর্টস)জার্মান বুন্দেসলিগালেভারকুসেন-ভলসবুর্গ রাত ১২:৩০(সনি টেন ২)
নিউজিল্যান্ড-অস্ট্রেলিয়া ২য় টেস্টক্রাইস্টচার্চ, ৪র্থ দিন কাল ভোর ৪টাপিএসএলইসলামাবাদ-মুলতান বিকাল ৩টালাহোর-কোয়েটা রাত ১০টা(পিটিভি স্পোর্টস)ইংলিশ প্রিমিয়ার লীগঅ্যাস্টন ভিলা-টটেনহ্যাম সন্ধ্যা ৭টাওয়েস্টহ্যাম-বার্নলি রাত ৮টালিভারপুল-ম্যান সিটি রাত ৯:৪৫(স্টার সিলেক্ট ১ ও ২)স্প্যানিশ লা লিগারিয়াল মাদ্রিদ-সেল্টা ভিগো রাত ১১:৩০রিয়াল বেতিস-ভিয়ারিয়াল রাত ২টা(টি স্পোর্টস)ইতালিয়ান সিরি আএসি মিলান-এম্পোলি রাত ৮টাজুভেন্টাস-আতালান্তা রাত ১১টাফিওরেন্তিনা-রোমা রাত ১:৪৫(বিইন স্পোর্টস)জার্মান বুন্দেসলিগালেভারকুসেন-ভলসবুর্গ রাত ১২:৩০(সনি টেন ২)",12.364624184227587,470.0
20173824,284,বিনোদন,"

কথাসাহিত্য কেন্দ্রের গল্পপাঠ আড্ডা অনুষ্ঠিত
","কথাসাহিত্য কেন্দ্রের উদ্যোগে গতকাল শনিবার সকালে পুরানা পল্টনের রবিন টাওয়ারে গল্পপাঠ ও মনোজ্ঞ আড্ডা অনুষ্ঠিত হয়। এতে স্বরচিত ছোটগল্প পাঠ করেন খ্যাতিমান কথাসাহিত্যিক ইউসুফ শরীফ, মুজতাহিদ ফারুকী ও রুহুল গনি জ্যোতি । পরে পঠিত গল্প নিয়ে আলোচনা করেন- ইউসুফ শরীফ, মুজতাহিদ ফারুকী, মনির মহিউদ্দিন, ড. মোহাম্মদ তাজুদ্দিন আহম্মেদ, সাঈদ আহমেদ খান, ফাইজুল ইসলাম, মো: আবু ইউসুফ, রাজিবুল আনাম প্রমুখ।অনুষ্ঠানে সভাপতিত্ব করেন ইউসুফ শরীফ।
 
",12.344577697335971,471.0
20181677,467,খেলাধুলা,"

ইসরাইলের ক্ষতি করছেন নেতানিয়াহু : বাইডেন
","মার্কিন প্রেসিডেন্ট জো বাইডেন বলেছেন, গাজায় ফিলিস্তিনিদের জীবন রক্ষা না করে ইসরাইলের ক্ষতি করছেন দেশটির প্রধানমন্ত্রী বেনিয়ামিন নেতানিয়াহু। 
শনিবার (৯ মার্চ) এই মন্তব্য করেছেন তিনি। মার্কিন বার্তা সংস্থা এপি এ খবর জানিয়েছে।
গাজায় ইসরাইলি আগ্রাসনে সাধারণ ফিলিস্তিনিদের হতাহতের প্রভাব উল্লেখ করে বাইডেন বলেন, নেতানিয়াহু যুদ্ধকে যেভাবে এগিয়ে নিচ্ছেন তাতে করে গাজায় সাধারণ মানুষ হত্যা করে ইসরাইলের লাভ হচ্ছে না বরং ক্ষতি হচ্ছে।
",12.211282837867154,472.0
20180327,302,খেলাধুলা,"

 মন্টু ডাক্তার স্মৃতি ক্রিকেট
","চাঁপাইনবাবগঞ্জের শিবগঞ্জে মইন উদ্দীন আহমেদ মন্টু ডাক্তার স্মৃতি বিগ ক্রিকেট টুর্নামেন্ট শুরু হয়েছে। গত শুক্রবার উদ্বোধন করেন সংসদ সদস্য ডা: সামিল উদ্দিন আহমেদ শিমুল। উদ্বোধনী খেলা ১৮ রানে দাদনচক স্পোর্টিং ক্লাব ক্রিকেট দলকে হারায় আল-আরাফাহ্ ইসলামী ব্যাংক পিএলসি ক্রিকেট দল।
 
",12.178010020406836,473.0
20051683,187,লাইফস্টাইল,অস্ট্রেলিয়ায় রোজা শুরু মঙ্গলবার,"পবিত্র মাহে রমজান শুরুর তারিখ ঘোষণা করেছে ওশেনিয়া অঞ্চলের দেশ অস্ট্রেলিয়া। দেশটি আনুষ্ঠানিকভাবে জানিয়েছে, কাল সোমবার শাবান মাসের শেষ দিন হবে এবং মঙ্গলবার থেকে শুরু হবে পবিত্র রমজান মাস।
গাল্ফ নিউজ জানিয়েছে, ইমামদের ফেডারেল কাউন্সিল, ফতোয়া ও শরীয়াহ বিভাগের সঙ্গে সমন্বয় করে অস্ট্রেলিয়ার গ্র্যান্ড মুফতি জানিয়েছেন, সোমবার শাবান মাস শেষ হবে; মঙ্গলবার শুরু হবে রোজা।
ভৌগলিক অবস্থান এবং চাঁদ ওঠার কারণে অস্ট্রেলিয়া বিশ্বের প্রথম দেশ হিসেবে রোজার তারিখ ঘোষণা করে থাকে।
অস্ট্রেলিয়া পূর্ব গোলার্ধে অবস্থিত এবং অন্যান্য দেশের তুলনায় সময়ের দিক দিয়ে এগিয়ে রয়েছে দেশটি। পশ্চিম গোলার্ধে যেসব দেশ রয়েছে সেগুলোর তুলনায় আগে অস্ট্রেলিয়ায় ইসলামিক চন্দ্র মাস শুরু হয়।",12.164913299082409,474.0
20051791,240,বিনোদন,রাজকে নিয়ে এবার বিস্ফোরক মন্তব্য পরীমনির,"ঢাকাই সিনেমার চিত্রনায়ক শরিফুল রাজ ও চিত্রনায়িকা পরীমনি গত বছরের সেপ্টেম্বরে বিচ্ছেদের পথে হাঁটেন। ডিভোর্সের পরবর্তী সময়ে সন্তান পদ্মকে নিজের কাছেই রেখেছেন পরী।
পরীমনি এখন কলকাতায় অবস্থান করছেন। সেখানে আনন্দবাজারের মুখোমুখি হন তিনি। সাক্ষাৎকারে ব্যক্তিজীবন, অভিনয়, ভবিষ্যৎ পরিকল্পনাসহ নানা বিষয়ে কথা বলেছেন এই অভিনেত্রী।
যেখানে উঠে আসে সাবেক স্বামী শরিফুল রাজ প্রসঙ্গ। পরীমনিকে প্রশ্ন করা হয়, কিছুদিন আগে যখন তুমি সন্তানকে নিয়ে কলকাতায় ছিলে, তখন শরিফুল রাজ একটি স্ট্যাটাস দিয়েছে পদ্মকে নিয়ে। বিষয়গুলো তুমি কীভাবে দেখ?
এর জবাবে পরী বলেন, ‘এটা খুবই গুরুত্বপূর্ণ একটা স্ট্যাটাস ছিল আমার বাচ্চার জন্য এবং আমার জন্য। কারণ এই স্ট্যাটাসটা না দিলে তো আমার বাচ্চা ভালোই হতো না। আমরা খুব উপকৃত হয়েছিলাম (হাহাহা)।’
এরপর শরিফুল রাজকে একহাত নিয়ে পরীমনি বলেন, ‘আমার মনে হয় এটা সবার জানা উচিত। যে নিজের সন্তানের কোনো দায়িত্ব বহন করে না কিন্তু আমার বাচ্চা বলে বেড়ায় তাকে আমি ছেড়ে দেব না। যারা মা, তারা নিশ্চয় বুঝতে পারবেন আমি কোন জায়গা থেকে কথাগুলো বলছি।’
ছেলের কোনো খোঁজখবর রাখেন না রাজ, এমনটা জানিয়ে এই নায়িকা বলেন, ‘সে এখন পর্যন্ত আমার বাচ্চার একটা খোঁজ খবর নেয়নি। আমার বাচ্চার খোঁজ খবর ও কেন নেবে? এটা তো আমার বাচ্চা। আমার বাচ্চার খোঁজ খবর এবং দায়িত্ব প্রথম থেকে আমিই নিয়েছি এবং আমারই থাকবে। এটার জন্য আর কাউকে দরকার নেই। আমি আর কারো নামই উচ্চারণ করতে চাই না। এই নামটার সঙ্গে এখন আর আমার কোনো রাগ, ক্ষোভ, অভিমান ছাড়া কিছুই নেই। ভালোবাসা, সম্মান তো দূরের কথা, কিছুই নেই।’
সবশেষ শরিফুল রাজকে উদ্দেশ্য করে পরীমনি বলেন, ‘যে মানুষটা আমার বাচ্চার বাবা তাকে আমি কোনোভাবেই অসম্মানিত করতে চাই না। কিন্তু যতটুকু অসম্মান তার প্রাপ্য সেটুকু আমি করব, সেটা থেকে তাকে কেউ বাঁচাতে পারব না। সেই অসম্মানটা পুরো দুনিয়া না, আমি তাকে করব। কারণ সে এটা ডিজার্ভ করে।’",11.460801572586675,475.0
20051783,232,বিনোদন,‘আমাকে বিয়ে করতে অনেক ধনী ব্যক্তিই আগ্রহী ছিলেন’,"বলিউড অভিনেত্রী শিল্পা শেঠি ক্যারিয়ারে সাফল্যের চূড়ায় থাকাবস্থায় ধনাঢ্য ব্যবসায়ী রাজ কুন্দ্রাকে বিয়ে করেছিলেন। এর পর এক ছাদের নিচে কাটিয়ে দিয়েছেন ১৪ বছর।
কিন্তু বছর দুয়েক আগে রীতিমতো ঝড় নেমে আসে তাদের দাম্পত্যজীবনে। ২০২১ সালে পর্নোগ্রাফি মামলায় নাম জড়ায় রাজের। যার জেরে দীর্ঘ সময় হাজতবাসও হয় তার। যদিও পরে জামিন পেয়ে গেল বছর থেকে কিছুটা স্বাভাবিক জীবনে ফিরেছেন রাজ।
আরও পড়ুন:অভিনেত্রীরা কত উপায়ে আয় করেন, জানালেন ফারিণ 
তবে এত বিতর্কের মাঝেও ধনাঢ্য ব্যবসায়ীকে বিয়ের জন্য শিল্পাকে শুনতে হয়েছে রাজের টাকার জন্যই নাকি বিয়ে করেছেন তিনি। এমনকি ‘গোল্ডডিগার’ তকমাও পেতে হয়েছে অভিনেত্রীকে।
বিষয়টি নিয়ে সম্প্রতি মুখ খুলেছেন এ তারকা। ভারতীয় সংবাদমাধ্যমে দেওয়া এক সাক্ষাৎকারে শিল্পা বলেন, ‘হ্যাঁ, রাজ ধনী। তার থেকেও ধনী ব্যক্তিত্বরা ছিলেন, যারা আমাকে বিয়ে করতে চেয়েছিলেন। তবে রাজকে বিয়ে করার মূল কারণ ছিল তিনি একজন ভালো মানুষ।
অভিনেত্রী যোগ করেন, সম্পদসহ অন্য সবকিছু ততটা গুরুত্বপূর্ণ ছিল না। এমনকি যদি হতো তার প্রচুর অর্থ থাকত কিন্তু তিনি একজন ভালো মানুষ না হতেন, তবে রাজকে তিনি বিয়ে করতেন না।
শিল্পা আরও বলেন, যখন আমি রাজকে বিয়ে করি, সেই সময় ব্রিটেনে ভারতীয় বংশোদ্ভূত ধনী ব্যবসায়ীদের মধ্যে অন্যতম ছিল সে। তবে আমার মনে হয়, লোকে হয়তো আমাকে নিয়ে গুগল করতে ভুলে গিয়েছিল। আমি তখনো ধনী ছিলাম। এখনো ধনীই আছি। আমি কর থেকে জিএসটি— সবটাই নিজের অর্জিত অর্থ থেকেই দিই।
বয়স ৪০ পার করলেও এখনো দারুণভাবে ফিট শিল্পা। নায়িকাকে তা বোঝার উপায় নেই দুই সন্তানের মা তিনি। কেননা শিল্পা এখনো তারুণ্য ধরে রেখেছেন। যদিও রাজকে বিয়ের পর সিনেমায় কাজ কমিয়েছেন তিনি।",11.401817941634295,476.0
20051661,168,বিনোদন,রমজানে আল-আকসায় আতঙ্ক,"পবিত্র মাহে রমজানে আল-আকসাকে ঘিরে ফিলিস্তিনিদের মনে তৈরি হয়েছে দ্বিগুণ আতঙ্ক। কেননা গাজায় যুদ্ধবিরতি না হওয়ায় সেখানে সহিংসতা ছড়িয়ে পড়ার সম্ভাবনা রয়েছে। এরই মধ্যে ফিলিস্তিনিদের আল-আকসা মসজিদ পরিদর্শনের আহ্বান জানিয়েছে হামাস। কিন্তু ইসরাইলের দাবি হামাসই অঞ্চলটিতে সহিংস কর্মকাণ্ড চালানোর চেষ্টা চালাচ্ছে। বিবিসি, ওয়াশিংটন পোস্ট।
প্রতিবছরই রমজানে জেরুজালেমের আল-আকসা মসজিদে নামাজ আদায় করতে আসেন লাখ লাখ মুসলিম। রমজানের আগেই চলে মসজিদ পরিষ্কারের প্রস্তুতি। মানুষের আনাগোনাও শুরু হয়। কিন্তু এ বছর আল-আকসায় আঙ্গিনাগুলোতে মানুষের যাতায়াত কম। অধিকাংশ ফিলিস্তিনিদের মনই এখন যুদ্ধের দিকে। সেখানে অবস্থানরত আয়াত নামে এক নারী জানিয়েছে, ‘মানুষ সব সময়ই রমজানের ঐতিহ্য উদ্যাপন এবং উপভোগ করতে পছন্দ করে না। এ বছর গাজায় যা ঘটছে তারা কেউই এগিয়ে আসবে না।’
আল-আকসা দিয়ে অতিক্রম করা আবু নাদের নামে ফিলিস্তিনি বলেন, ‘এই রমজানটি কঠিন হবে। গাজায় আমাদের স্বদেশিদের কথা ভাবলে আমরা কিভাবে রোজা ভাঙব এবং খাব।’ গাজার আল-আকসা মসজিদটি জর্ডান দ্বারা পরিচালিত। তবে মসজিদটির নিরাপত্তা ইসরাইল নিয়ন্ত্রিত। ইহুদিদের জন্যও এই জেরুজালেম পবিত্রতম স্থান। এখানেই তাদের টেম্পল মাউন্ট নামে পরিচিত প্রথম এবং দ্বিতীয় মন্দির অবস্থিত। উভয়পক্ষেই স্থানটিকে নিজেদের বলে দাবি করে এসেছে। এ নিয়ে দুপক্ষের মধ্যে দ্বন্দ্ব দেখা দেয়। বিশেষ করে রমজান মাসে মুসলিমদের সঙ্গে ইসরাইলের ব্যাপক সংঘর্ষ হয়। এবার গাজার যুদ্ধের ফলে উদ্বেগের মাত্রা খানিকটা বেশি।
আল-আকসা ঘিরে উত্তেজনাও বাড়ছে। ইতোমধ্যেই ইসরাইল সরকারের কট্টরপন্থিরা ফিলিস্তিনিদের মসজিদে প্রবেশ নিয়ন্ত্রণ করার চেষ্টা করছে। রমজান উপলক্ষ্যে ৪০ দিনের গাজা যুদ্ধবিরতি কার্যকর হওয়ার আশা ম্লান হচ্ছে। ফলে জেরুজালেম নিয়ে আতঙ্ক বাড়ছে।
অবশ্য ইসরাইলের সঙ্গে চুক্তিতে পৌঁছাতে রোববার আবারও হামাস প্রতিনিধিদলের সঙ্গে বৈঠক করবে মধ্যস্থতাকারীরা।",11.400305540840645,477.0
20180783,353,অন্যান্য,"
 হেলথ টিপস 
ইফতার-সাহরি নিয়ে পরামর্শ
","রমজান মাসের জন্য মুসলমানরা সারা বছর অপেক্ষায় থাকেন। রোজা বা সিয়াম সাধনা করার মূল উদ্দেশ্য হলো আল্লাহর সন্তুষ্টি লাভ। রোজা রেখে আমাদের খাবার যদি নিয়ন্ত্রণে থাকে তবে আমরা সুস্থ থাকতে পারব এবং আরো বেশি ইবাদত পালন ও দৈনন্দিন কাজ সুষ্ঠুভাবে করতে পারব। এখন ফাল্গুন শেষের দিকে। এরপর শুরু হবে চৈত্র মাস। চৈত্রের গরমে, চার পাশে থাকবে তাপদাহ, এ অবস্থায় শরীর কিছুটা পানিশূন্য হয়ে পড়া খুবই স্বাভাবিক। কেমন খাবার হলে রোজা থেকেও সুস্থ ও সতেজ থাকা যায় তা জেনে নেয়া যাক।ইফতার : সারা দিন রোজা রাখার ফলে শরীর পানিশূন্যতায় ভোগে। তাই ইফতার হতে হবে হাইড্রেটিং এবং রিফ্রেশিং। এখন বাজারে পাওয়া যাচ্ছে অনেক রকমের ফল। তাই ইফতারে যেকোনো ফ্রেশ ফ্রুট জুস বা কয়েকটি ফলের ফ্রুট ককটেল রাখতে পারেন, যা আপনাকে করে তুলবে একদম চাঙ্গা। খুব বেশি ভাজাপোড়া খাবার এড়িয়ে চলুন, এমন গুরুপাক খাবার গ্যাস্ট্রিকের সমস্যা ছাড়াও ডায়রিয়া বা অন্যান্য পেটের অসুখের কারণ হয়ে দাঁড়াতে পারে। তাই খেতে পারেন বেকড স্যান্ডউইচ, ওটস অথবা দই-চিঁড়া।
তা ছাড়া থাকতে পারে অল্প তেলে রান্না করা নুডলস। শুকনো ফল, খেজুর ও বাদাম হতে পারে শক্তির উৎস। ইফতারের পর থেকে সাহরি পর্যন্ত অবশ্যই ন্যূনতম আট গ্লাস পানি পান করবেন, তবেই শরীরে পানির কোনো অভাব হবে না। রাতের খাবার : অনেকেই ইফতারে অতিরিক্ত খেয়ে রাতের খাবারটি বাদ রাখেন, যা মোটেই স্বাস্থ্যসম্মত নয়। রাতে না খেয়ে থাকলে এসিডিটি হওয়ার আশঙ্কা অনেকটাই বেড়ে যায়। তাই ডিনার একদম বাদ দেবেন না। কম খেতে চাইলে হালকা কিছু খেতে পারেন। যেমন এক বাটি সবজির স্যুপ সাথে এক স্লাইস ব্রাউন ব্রেড ও সিদ্ধ ডিম একটা। ভাত খেলে সবজি ও সালাদের আধিক্য রেখে পছন্দসই মাছ খেতে পারেন।সাহরি : এটি একটু ব্যতিক্রম সময়ের খাবার। সাধারণত আমরা এ সময় খেয়ে অভ্যস্ত নই। আবার এ সময়ের খাবারের ওপর নির্ভর করে আমাদের সারা দিনের কর্মক্ষমতা। তাই সারা দিন যেন সতেজ থাকা যায় এমন খাবার খেতে হবে সাহরিতে। পানীয়জাতীয় খাবার যেমন ডাল বা স্যুপ-জাতীয় খাদ্য রাখতে হবে তালিকায়। সহজে পরিপাক হয় এমন খাবার খেতে হবে। অতিরিক্ত মসলাযুক্ত কষানো খাবার থেকে বিরত থাকুন। প্রোটিনের চাহিদা গোশতে পরিবর্তে মাছ বা দুধ দিয়ে পূরণ করুন। সবুজ শাক বা পানিজাতীয় সবজি যেমন- পেঁপে, লাউ, ঢেঁড়স ইত্যাদি খান। অতিরিক্ত তেল-মসলা ও চিনিযুক্ত খাবার না খাওয়াই ভালো। ইন্টারনেট।
",11.371078842755836,478.0
20051677,181,বিনোদন,"চলে এলো রমজান মাস, কী করবেন গাজাবাসী","যুগের পর যুগ ইসরাইলি আগ্রাসনের শিকার হলেও, এবারের মতো এমন রমজান এর আগে আসেনি ফিলিস্তিনিদের জীবনে। নেই মাথা গোঁজার ঠাঁই, সেহরি আর ইফতারে কী খাবেন সেটিও জানা নেই গাজাবাসীর। ইসরাইলিদের ছোড়া বুলেট-বোমাকে সঙ্গী করেই এবার সিয়াম সাধনা করতে হবে উপত্যকার বাসিন্দাদের।
রোববার এক প্রতিবেদনে কাতারভিত্তিক সংবাদমাধ্যম আলজাজিরা এসব তথ্য জানায়।
প্রতিবেদনে বলা হয়, ইসরাইলি বর্বরতায় ধুলার সঙ্গে মিশে গেছে লাখ লাখ মানুষের বসতি। রেহাই পায়নি ধর্মীয় উপসানালয়ও। গাজার বেশিরভাগ মসজিদই এখন ধ্বংসস্তূপ। তবু থেমে নেই ইবাদত, সেই ধ্বংসস্তূপের পাশেই নামাজ আদায় করছেন ফিলিস্তিনিরা।
দরজায় কড়া নাড়ছে রমজান। পবিত্র এ মাসে সিয়াম সাধনায় কাটাতে যখন প্রস্তুতি নিচ্ছে মুসলিমবিশ্ব, তখন চরম অনিশ্চয়তায় প্রতিটি মুহূর্ত কাটছে ফিলিস্তিনিদের। ঘরবাড়ি হারিয়ে বাস্তুহারা হয়েছেন বহু আগেই। উপত্যকায় এখন খাবার আর পানির জন্য হাহাকার। না খেয়েই রোজা রাখতে হবে গাজাবাসীকে। তবু সৃষ্টিকর্তায় ইবাদত পালনে দৃঢ়প্রত্যয়ী তারা।
একজন গাজাবাসী জানান, আল্লাহর ঘরকে ধ্বংস হতে দেখার চেয়ে কষ্টের আর কী হতে পারে? আল্লাহই আমাদের জন্য যথেষ্ট এবং তিনিই সর্বোত্তম পথপ্রদর্শক।
কয়েক যুগ ধরেই, সন্ত্রাস নির্মূলের নামে ফিলিস্তিনিদের ওপর চলছে নির্মম নির্যাতন। তবু আগের বছরগুলোতে রমজান মাসে কিছুটা সংযত থাকতেন ইসরাইলি সেনারা। তবে এবার নেই সেই সম্ভাবনাও। পাঁচ মাস ধরেই লাগাতার আগ্রাসন তো চলছেই, বর্বরতা চালিয়ে যাওয়ার হুমকি-ধমকিও দিয়ে যাচ্ছেন বেনিয়ামিন নেতানিয়াহু।
গাজায় আগ্রাসনের আঁচ লেগেছে পশ্চিমতীর ও পূর্ব জেরুজালেমে। এই অঞ্চলগুলোতেও ব্যাপক ধর-পাকড় হামলা চালাচ্ছে ইসরাইল। পবিত্র আল আকসা মসজিদে নামাজ আদায় নিয়েও রয়েছে শঙ্কা।",11.368545124173977,479.0
20051645,158,বিনোদন,শাকিবের সঙ্গে একই মঞ্চে ক্রিকেটার সাকিব,"ঢাকাই সিনেমার সুপারস্টার শাকিব খান ও বাংলাদেশ ক্রিকেটের পোস্টারবয় বিশ্বসেরা অলরাউন্ডার সাকিব আল হাসানকে এক মঞ্চে দেখা গেছে। বাংলাদেশের এই দুই তারকাকে তেমন একসঙ্গে দেখা যায় না বললেই চলে। 
শনিবার দুপুরে রাজধানীর একটি পাঁচ তারকা হোটেলে আয়োজিত একটি সংবাদ সম্মেলনে একই মঞ্চে দেখা মিলে দেশের দুই অঙিনার দুই তারকার।
ঘরের মাঠে এই মুহূর্তে শ্রীলঙ্কার বিপক্ষে সিরিজ চলছেও বিশ্রামে আছেন সাকিব।
কারণ হিসেবে জানা যায়, নায়ক শাকিবের কোম্পানির শুভেচ্ছাদূত হয়েছে বিশ্বসেরা অলরাউন্ডার সাকিব আল হাসান। নায়ক শাকিবের হোমকেয়ার ব্র্যান্ড ‘টাইলক্স’ নামে একটি কোম্পানি রয়েছে। সেই কোম্পানির শুভেচ্ছদূতের ডিক্লেয়ারেশন প্রোগ্রামে দুই পক্ষের মধ্যে এই সংক্রান্ত আনুষ্ঠানিক চুক্তি সাক্ষর হয়।
সংবাদ সম্মেলনে শাকিব বলেন, আজকে আমাদের জন্য এক বিশেষ দিন কারণ বিশ্বের অন্যতম সেরা অলরাউন্ডার সাকিব আল হাসানের সঙ্গে আমরা নতুন পথচলা শুরু করেছি।
আমি বিশ্বাস করি, এই চুক্তির মাধ্যমে আমরা একসঙ্গে আরও অনেক দূর এগিয়ে যাব। সাকিব যেমন খেলার মাঠে তার সর্বোচ্চ দেয়ার জন্য নিজেকে উজাড় করে দেয় তেমনি ‘টাইলক্স’ ব্র্যান্ডের ব্যাপক প্রচার ও প্রসারের ক্ষেত্রে নিজের সর্বোচ্চটা দেবে।
ক্রিকেটার সাকিব বলেন, অনেক রিসার্চ এবং হার্ডওয়ার্কের ফল এই ‘টাইলক্স’। আমি আশা করি ‘টাইলক্স’ দেশের মাটিতে নিজেকে প্রমাণ করতে সক্ষম হবে এবং এর অলরাউন্ড পারফরম্যান্স দিয়ে দেশের সীমানা ছাড়িয়ে বিশ্বে বাংলাদেশের ভাবমূর্তি উজ্জ্বল করে তুলবে।",11.332247505126357,480.0
20051782,231,বিনোদন,তিন নায়কের বিপরীতে বুবলী,"‘প্রহেলিকা’ সিনেমা দিয়ে গত বছর ব্যাপক সাড়া ফেলেছিলেন চিত্রনায়িকা শবনম বুবলী। এবার রোজার ঈদেও বড়পর্দায় হাজির হবেন নতুন সিনেমা দিয়ে।
ফেসবুকে ‘দেয়ালের দেশ’ এবং ‘মায়া: দ্য লাভ’ সিনেমা দুটির পোস্টার শেয়ার করে এই অভিনেত্রী বলেছেন— তিনি ‘রেডি’।
‘মায়া: দ্য লাভ’ নির্মাণ করেছেন পরিচালক জসিম উদ্দিন জাকির। এ সিনেমায় বুবলীর সঙ্গে অভিনয় করেছেন আনিসুর রহমান মিলন, সাইমন সাদিক ও জিয়াউল রোশান। মিলন, রোশান ও বুবলীর ত্রিভূজ প্রেমের গল্প নিয়ে এ সিনেমার চিত্রনাট্য তৈরি হয়েছে।
আরও পড়ুন:শাকিবের সঙ্গে একই মঞ্চে ক্রিকেটার সাকিব
বুবলী জানান, ‘দেয়ালের দেশ’ পরিচালনা করেছেন মিশুক মনি, চিত্রনাট্যও তারই লেখা। সিনেমাটি রোজার ঈদে মুক্তি দিতে পরিচালক এখন দারুণ ব্যস্ত।
এ সিনেমায় বুবলীর নায়ক শরীফুল রাজ। তারা দুজন এই প্রথম জুটি বেঁধে কাজ করেছেন। নির্মাতার প্রত্যাশা— অনুদানের এই সিনেমায় ভালো গল্প উপহার পাবেন দর্শকরা।
ঢাকাই সিনেমার সুপারস্টার শাকিব খানের বিপরীতে ‘বসগিরি’ দিয়ে ২০১৬ সালে চলচ্চিত্রে অভিষেক হয় একসময়ের টেলিভিশন সংবাদ উপস্থাপক বুবলীর।
কিছু দিন আগে কলকাতার একটি সিনেমার শুটিং শেষ করেছেন তিনি। ‘ফ্ল্যাশব্যাক’ নামের ওই সিনেমায় বুবলীর সহশিল্পী হয়েছেন পশ্চিমবঙ্গের নির্মাতা-অভিনেতা কৌশিক গাঙ্গুলি ও সৌরভ দাস। এ সিনেমা দিয়ে বুবলীর কলকাতার সিনেমা ইন্ডাস্ট্রিতে প্রথম পা রাখা।",11.308049092427947,481.0
20180511,323,অন্যান্য,"

গফরগাঁওয়ে ফ্রি ডেন্টাল মেডিক্যাল ক্যাম্প 
","ময়মনসিংহের গফরগাঁওয়ে শতাধিক রোগীকে বিনামূল্যে চিকিৎসা সেবা প্রদান করেছে স্বেচ্ছাসেবী সংগঠন উদয়ন তরুণ সঙ্ঘ ক্লাব। গত শুক্রবার গফরগাঁও ইসলামিয়া হাসপাতাল অ্যান্ড ডায়াগনস্টিক সেন্টারের সহযোগিতায় পাঁচবাগ ইউনিয়নের শাঁখচূড়া উচ্চবিদ্যালয় মাঠে দিনব্যাপী এ ডেন্টাল মেডিক্যাল ক্যাম্পের উদ্বোধন করেন, তরুণ সঙ্ঘ ক্লাবের প্রধান উপদেষ্টা ও সাবেক ইউপি চেয়ারম্যান আহমেদ সাইফুস সালেহীন (সফা)। রোগীদের চিকিৎসা সেবা দেন ডেন্টিস্ট শাকিল আহমেদ খাঁন, সাব অ্যাসিস্ট্যান্ট অব আপডেট ডেন্টাল কলেজ হসপিটাল, উত্তরা, ঢাকা। ক্লাবের প্রতিষ্ঠাতা ও সমন্বয়ক মফিজুল হক শাকিল ও সহ-সমন্বয়ক মাহবুব আলম এবং সভাপতি আশরাফুল আলম মাস্টার বলেন, এলাকার অসহায় দরিদ্র মানুষদের বিনামূল্যে চিকিৎসাসেবা দেয়ার জন্যই এ ক্যাম্পের আয়োজন। এ ধরনের উদ্যোগ আগামীতেও অব্যাহত থাকবে। গফরগাঁও (ময়মনসিংহ) সংবাদদাতা।
 
",11.299972202641262,482.0
20051809,258,খেলাধুলা,পরাজয়ে শঙ্কিত অস্ট্রেলিয়া,"ক্রাইস্টচার্চ টেস্টে পরাজয়ে শঙ্কিত অস্ট্রেলিয়া ক্রিকেট দল। ২৭৯ রানের টার্গেট তাড়ায় ৩৪ রানে ৪ উইকেট হারিয়ে পরাজয়ে শঙ্কিত অস্ট্রেলিয়া।
অস্ট্রেলিয়ার বিপক্ষে শেষ ৩২ টেস্টে নিউজিল্যান্ডের জয় মাত্র একটি। ২০১১ সালে সেই জয় ধরা দিয়েছিল ব্রিসবেনে।
দেশের মাটিতে অসিদের বিপক্ষে কিউইরা সবশেষ টেস্ট জিতেছিল ১৯৯৩ সালে। ৩১ বছরের সেই খরা এবার কাটানোর আশা জাগিয়েছে তারা। ক্রাইস্টচার্চে সিরিজের দ্বিতীয় ও শেষ টেস্টের তৃতীয়দিন শেষে স্মরণীয় এক জয়ের হাতছানি নিউজিল্যান্ডের সামনে।
প্রথম ইনিংসে ৯৪ রানের লিড পাওয়া অস্ট্রেলিয়া রোববার চতুর্থ ইনিংসে ২৭৯ রানের লক্ষ্য তাড়া করতে নেমে চার উইকেটে ৭৭ রানে তৃতীয়দিন শেষ করেছে। জিততে হলে আরও ২০২ রান লাগবে তাদের। আর জয়ের জন্য নিউজিল্যান্ডের দরকার ছয় উইকেট।
নিউজিল্যান্ডের দ্বিতীয় ইনিংস ৩৭২ রানে থামার পর ম্যাট হেনরি ও বেন সিয়ার্সের তোপে মাত্র ৩৪ রানে চার উইকেট হারিয়ে মহাবিপদে পড়েছিল অস্ট্রেলিয়া।
প্রথম ইনিংসে সাত উইকেট নেওয়া হেনরি দ্বিতীয় ইনিংসে ফেরান দুই অসি ওপেনার স্টিভ স্মিথ ও উসমান খাজাকে। অভিষিক্ত সিয়ার্সের শিকার মার্নাস লাবুশেন ও ক্যামেরন গ্রিন।
এরপর পঞ্চম উইকেট জুটির প্রতিরোধে কোণঠাসা অস্ট্রেলিয়াকে ম্যাচ থেকে ছিটকে যেতে দেননি ট্রাভিস হেড (১৭*) ও মিচেল মার্শ (২৭*)।
এর আগে দুই উইকেটে ১৩৪ রান নিয়ে তৃতীয়দিন শুরু করা নিউজিল্যান্ড দিনের শুরুতেই হারায় ৭৩ রান করা টম ল্যাথামকে। সেই ধাক্কা সামলে চতুর্থ উইকেটে ১২৩ রানের জুটিতে কিউইদের পথ দেখান রাচিন রবীন্দ্র ও ড্যারিল মিচেল।
৫৮ রান করা মিচেলকে ফিরিয়ে এই জুটি ভাঙেন হ্যাজলউড। একটু পর দুর্দান্ত এক ডেলিভারিতে রাচিনকে ৮২ রানে থামান প্যাট কামিন্স। শেষ দিকে স্কট কুগেলিন করেন ৪৯ বলে ৪৪ রান। মাত্র এক রানে শেষ তিন উইকেট হারায় নিউজিল্যান্ড। কামিন্স চারটি ও নাথান লায়ন নেন তিন উইকেট।
সংক্ষিপ্ত স্কোর
নিউজিল্যান্ড প্রথম ইনিংস ১৬২।
অস্ট্রেলিয়া প্রথম ইনিংস ২৫৫।
নিউজিল্যান্ড দ্বিতীয় ইনিংস ৩৭২ (ল্যাথাম ৭৩। উইলিয়ামসন ৫১, রাচিন ৮২, মিচেল ৫৮, কুগেলিন ৪৪। কামিন্স ৪/৬২, লায়ন ৩/৪৯)।
অস্ট্রেলিয়া দ্বিতীয় ইনিংস ৭৭/৪ (স্মিথ ৯, খাজা ১১, হেড ১৭*, মার্শ ২৭*। হেনরি ২/৩৭, সিয়ার্স ২/২২)।",10.936593854637964,483.0
20051778,227,বিনোদন,ঋতাভরিকে যে উপহার পাঠালেন দীপিকা,"মা হতে চলেছেন দীপিকা পাড়ুকান। আনুষ্ঠানিক ঘোষণার পর স্বামী রণবীর সিংকে সঙ্গে নিয়ে উড়ে যান অনন্ত আম্বানি-রাধিকা মার্চেন্টের প্রাক-বিবাহ অনুষ্ঠানে। কিন্তু মুম্বাইয়ে ফিরতে না ফিরতেই ব্যাগভর্তি উপহার পাঠালেন ঋতাভরি চক্রবর্তীকে।
অভিনেত্রী সমাজমাধ্যমের পাতায় সেই উপহারের ছবি পোস্ট করে ধন্যবাদও জানিয়েছেন।
টালিউডের পাশাপাশি বলিউডেও রীতিমতো যোগাযোগ রয়েছে ঋতাভরির। গত কয়েক বছরে বেশ কিছু কাজও করেছেন সেখানে। তিনি টালিপাড়ার একমাত্র অভিনেত্রী যিনি শাহরুখ খান, সালমান খানের সঙ্গেই ডাক পান বাবা সিদ্দিকির তারকাখচিত ইফতার পার্টিতে। এবার নারী দিবসে ঋতাভরির জন্য একগুচ্ছ উপহার পাঠালেন দীপিকা।
কিন্তু কীভাবে হলো ঋতাভরি-দীপিকার বন্ধুত্ব? আনন্দবাজার অনলাইনকে ঋতাভরি বলেন, ‘আমাদের আসলে বন্ধুত্ব নেই। আমার সঙ্গে একবারই দেখা হয়েছিল দীপিকার। তাও আবার ২০১৮ সালে পরিচালক-প্রযোজক দীনেশ বিজনের বিয়েতে। একবারই তখন কথা হয়। তার পর শুক্রবার এমন একটা উপহার পেয়ে ভীষণ খুশি।’
তবে ঋতাভরি দীপিকার এমন সৌজন্য দেখে অনেক কিছু শিখলেন বলেই জানান। খানিকটা খাতায় লিখে রাখার মতোও নাকি বিষয়টি।
ঋতাভরির কথায়, ‘আসলে দীপিকার প্রসাধনী সংস্থা নারী দিবস উপলক্ষ্যে এমন কিছু নারীকে উপহার পাঠাতে চায়, যারা স্ব-ক্ষেত্রে ভালো কাজ করেছেন। সেই উদ্দশ্যেই আমার সঙ্গে যোগাযোগ করেন তারা। প্রথমে আমি ভেবেছিলাম, হয়তো আমার স্টোরিতে ওর প্রসাধনীর বিজ্ঞাপনের জন্য কিছু লিখতে হবে। তবে তেমন কিছুই না। আমি নিজেই স্টোরিতে পোস্টটা দিই। আমি ভীষণ খুশি। পাশাপাশি এটাও মনে হচ্ছে, দীপিকার মতো এমন একজন তারকাও নতুন প্রজন্মের জন্য ভাবছেন ও তাদের উৎসাহিত করছেন। আসলে অন্য যেসব তারকার এমন প্রসাধনী ব্র্যান্ড রয়েছে, তারা হালকা করে এ কথা ছুঁয়ে যান, যাতে তাদের প্রচারটা হয়। দীপিকা একেবারেই সে রকম নন। আমি এটাই শিখলাম ওর কাছ থেকে যে, সব কিছু জীবনে নিজের লাভের জন্য নয়, অন্যদের উৎসাহ দেওয়াটাই বিশালতার লক্ষণ।’
তিনি জানান, নিজস্ব প্রসাধনী ব্যান্ড ‘৮২° ইস্ট’-এর বেশ কয়েকটি প্রসাধনী পাঠিয়েছেন দীপিকা। এ ছাড়া রয়েছে সুগন্ধি মোম ও বাথরোব।",10.92006239251765,484.0
20046693,110,খেলাধুলা,পথ হারিয়েছেন মোস্তাফিজ!,"স্কোর বোর্ডে ৩২ রান, নেই ৬ উইকেট
স্কোর বোর্ডে ৩২ রান, নেই ৬ উইকেট। শ্রীলঙ্কার বিপক্ষে ১৭৫ রানের লক্ষ্য তাড়া করতে নেমে বড় হারের শঙ্কায় বাংলাদেশ। সিলেট স্টেডিয়ামে আসা দর্শকদের বড় একটা অংশ তখনই মাঠ ছাড়তে শুরু করে। তবে টাইগার ব্যাটারদের ওপর তাদের যতটা রাগ, তার চেয়ে বেশি বোলার মুস্তাফিজুর রহমানের ওপর। তার লাগামছাড়া বোলিংয়ে লঙ্কার স্কোর বোর্ডে জমা পড়েছে বাড়তি রান। ১১.৭৫ গড়ে খরচ করেছেন ৪৭ রান। উইকেট নিয়েছেন মাত্র একটি। বলার অপেক্ষা রাখে না টসে জিতে ব্যাটিংয়ে পাঠিয়ে চেপে ধরেছিল শরিফুল ইসলাম, তাসকিন আহমেদরা। দু’জনই খরচ করেছেন ৩০’র নিচে রান। উইকেট নিয়েছেন ৩টি।বিজ্ঞাপনলঙ্কার স্কোর বোর্ডে যখন ১৯ ওভারে ১৬০ রান ৭ উইকেট হারিয়ে। তখন মুস্তাফিজ এসে শেষ ওভারে দিলেন ১৪ রান। ব্যাস, তাতেই বেড়ে গেল টাইগারদের ওপরে রানের চাপ। এটি শুধু যে এই ম্যাচের চিত্র, তা নয়। সিলেটে শ্রীলঙ্কার বিপক্ষে প্রথম দুই ম্যাচে খরচ করেছে সমান ৪২ করে রান। সবমিলিয়ে তিন ম্যাচে ১৩১ রান খরচ করে প্রাপ্তি শুধু ২ উইকেট। হ্যাঁ, বলা যেতেই পারে একটি বা দুটি সিরিজ যেকোনো ক্রিকেটারের খারাপ যেতেই পারে। কিন্তু গেল এক বছরে টি-টোয়েন্টি পরিসংখ্যান দেখলে আৎকে ওঠার মতো। ২০২৩ এর ৯ই মার্চ থেকে গতকাল পর্যন্ত ১৩ ম্যাচে তার শিকার মাত্র ১০ উইকেট। আর তার ইকোনমি ৭.৫৫! তবে কি পথ হারিয়েছেন কাটার মাস্টার ফিজ!দেশের হয়ে মুস্তাফিজ ৯১ ম্যাচে ৯০ ইনিংস বল করে নিয়েছেন ১০৭ উইকেট। মোটা দাগে তার বোলিং পরিসংখ্যান টি- টোয়েন্টি ক্রিকেটে ঈর্ষণীয় বললে ভুল হবে না। এর মধ্যে ২৩.০৭ গড়ে রান খরচ করেছেন। তবে প্রশ্নটা উঠতে পারে তার ইকোনমি নিয়ে, যা কিনা ৭.৬২। তার মানে ক্যারিয়ার জুড়ে তার বোলিং ইকোনমি ৮ এর কাছাকাছি। এর মধ্যে গেল একটি বছর তার বাজে পারফম্যান্সের প্রভাবটাও পড়েছে ভীষণভাবে। গেল বছর ৯ই মার্চ ইংল্যান্ডের বিপক্ষে চট্টগ্রামে ওয়ানডে সিরিজের প্রথম ম্যাচেই ৪ ওভারে ৮.৫০ ইকোনমিতে খরচ করেছেন ৩৪ রান। পরের দুই ম্যাচে দারুণ বোলিং করলেও সবমিলিয়ে শিকার ছিল মাত্র ৩ উইকেট। ক্রমান্বয়ে তার বোলিং গ্রাফটা গেল এক বছরে নেমেছে শুধু নিচের দিকে। এর মধ্যে ১৩ ইনিংস বোলিং করে সবমিলিয়ে খরচ করেছেন ৩৪০ রান। ম্যাচসেরা শিকার ১৫ রান দিয়ে ২ উইকেট নিউজিল্যান্ডের মাটিতে নেপিয়ারে। তার শেষ ১৩ ম্যাচে ১০টি খেলেছেন দেশের মাটিতে। এসময়ে দেশের সবেচেয়ে খরচে বোলার মোস্তাফিজুর রহমান। এসময়ে তাসকিন আহমেদ ১১ ম্যাচ খেলে ৩২৪ রান খরচ করে ৭.৭২ ইকোনমিতে নিয়েছেন সর্বোচ্চ ২০ উইকেট। ৮ ম্যাচ খেলে ১৫৩ রান খরচ করে সাকিব আল হাসান নিয়েছেন ৬.১২ ইকোনমিতে ১২ উইকেট। এরপরই আছেন তরুণ পেসার শরিফুল ইসলাম ৮ ম্যাচে তার শিকার ১০ উইকেট। ৭.৮৩ ইকোনমিতে তিনি খরচ করেছেন ২০৬ রান। অন্যদিকে বিশ্বকাপের আগে দলের অন্যতম সেরা পেসার ফিজের এমন ফর্মহীনতা দলের অন্যতম চিন্তার কারণ। যদিও প্রধান কোচ চন্ডিকা হাথুরুসিংহের বিশ্বাস ফিজ আবারো ঘুরে দাঁড়াবে। এটি তার খরাপ সময়ের একটি!",10.764849501993162,485.0
20180770,352,বিনোদন,"

 বিমানবন্দরে লাগেজ খুলতেই...
","থাইল্যান্ডের বিমানবন্দরে যাত্রীর ব্যাগ খুলতেই শুল্ক কর্মকর্তাদের চোখ ছানাবড়া। একে একে বেরিয়ে এলো লাল পান্ডা, সাপ, টিকটিকিসহ ৮৭টি প্রাণী।বিবিসির প্রতিবেদনে বলা হয়েছে, কয়েকজন যাত্রীর লাগেজ আটকে দিয়েছিল সুবর্ণভূমি বিমানবন্দরের শুল্ক বিভাগের কর্মকর্তারা। তল্লাশি করতে গিয়েই তারা এসব প্রাণীর সন্ধান পান।সেই প্রাণী বহরে আছে লাল পান্ডা, বিভিন্ন প্রজাতির সাপ, টিয়া পাখি, বড়সড় টিকটিকি। এ ঘটনায় ছয়জনকে আটক করে কর্তৃপক্ষ। তারা সবাই ভারতের নাগরিক।বিমানবন্দরটির শুল্ক কর্মকর্তারা জানিয়েছেন, পাচারের জন্য এসব পশু-পাখি পরিবহন করা হয়েছিল। আটকরা এগুলো ব্যাংকক থেকে ভারতের মুম্বাইয়ে নিয়ে যাচ্ছিলেন। প্রাণী পাচারের অভিযোগ প্রমাণ হলে এই ছয়জনকে সর্বোচ্চ ১০ বছর কারাগারে থাকতে হতে পারে। ইন্টারনেট।
",10.73644206405763,486.0
20046695,112,খেলাধুলা,ভেট্টরিকে টপকালেন হেনরি,"বোলিংয়ে আগুন ঝরালেন ম্যাট হেনরি
বোলিংয়ে আগুন ঝরালেন ম্যাট হেনরি। টেস্ট ক্যারিয়ারে দ্বিতীয়বারের মতো নিলেন ৭ উইকেট। দুর্দান্ত বোলিংয়ে অস্ট্রেলিয়াকে আড়াইশ’তে আটকে ড্যানিয়েল ভেট্টরির রেকর্ড ভেঙেছেন হেনরি। এরপর দ্বিতীয় ইনিংসের ব্যাটিংয়ে ছন্দ দেখিয়ে নিউজিল্যান্ডকে লিড এনে দেন টম ল্যাথাম, কেইন উইলিয়ামসনরা। ক্রাইস্টচার্চ টেস্টে প্রথম ইনিংসে সুবিধা করতে পারেনি নিউজিল্যান্ড। জশ হ্যাজলউড, মিচেল স্টার্কদের আগুনে বোলিংয়ের মোকাবিলায় ১৬২ রানে থামে কিউইরা। এরপর ম্যাট হেনরির তোপ সামলে প্রথম ইনিংসে ২৫৬ রান তোলে অস্ট্রেলিয়া। দুর্দান্ত হেনরি ২৩ ওভারে ৬৭ রানের খরচায় ৭টি উইকেট নেন। এরমধ্যে ৪টি মেডেন রয়েছে। এতে ঘরের মাঠে অস্ট্রেলিয়ার বিপক্ষে সেরা বোলিং ফিগারের রেকর্ড গড়েন হেনরি।বিজ্ঞাপনভাঙেন ড্যানিয়েল ভেট্টরির ২৪ বছরের রেকর্ড। ২০০০ সালে অকল্যান্ডে অস্ট্রেলিয়ার বিপক্ষে ৩৫ ওভারে ৮৭ রানের খরচায় ৭ উইকেট নিয়েছিলেন নিউজিল্যান্ডের কিংবদন্তি স্পিনার ভেট্টরি। তার ওভারে মেডেন ছিল ১১টি। টেস্টে হোম-অ্যাওয়ে মিলিয়ে অস্ট্রেলিয়ার বিপক্ষে দ্বিতীয় সেরা বোলিং ফিগার ম্যাট হেনরির। ১৯৮৫ সালে ব্রিসবেনে সেরা বোলিং করেছিলেন স্যার রিচার্ড হ্যাডলি। ২৩.৪ ওভারে ৪ মেডেন এবং ৫২ রানে ৯ উইকেট নিয়েছিলেন এই কিংবদন্তি পেসার। টেস্টে নিউজিল্যান্ডের বোলারদের মধ্যে সেরা ফিগার এজাজ প্যাটেলের। ২০২১ সালের ডিসেম্বেরে মুম্বাইয়ের ওয়াংখেড়ে ভারতের বিপক্ষে ৪৭.৫ ওভারে ১২ মেডেন এবং ১১৯ রানে ১০ উইকেট নিয়েছিলেন তিনি। ২০২২ সালের ফেব্রুয়ারিতে ক্রাইস্টাচার্চেই প্রথমবারের মতো ৭ উইকেট নিয়েছিলেন হেনরি। দক্ষিণ আফ্রিকার বিপক্ষে সেই ম্যাচে ১৫ ওভারে ২৩ রানের খরচ করেছিলেন তিনি। মেডেন ছিল ৭টি। শুক্রবার ক্রাইস্টচার্চ টেস্টের প্রথম দিনে নিউজিল্যান্ড ১৬২ রানে অলআউট হলে দিনের বাকি অংশে ৪ উইকেটে ১২৪ রান তোলে অস্ট্রেলিয়া। ৪৫ রান নিয়ে দ্বিতীয় দিন শুরু করা মার্নাস লাবুশেন গতকাল আউট হন দলীয় সর্বোচ্চ ৯০ রান করে। টিম সাউদির করা ৬১তম ওভারের দ্বিতীয় বলে সাজঘরে ফেরার আগে ১৪৭ বলের ইনিংসটি ১২ বাউন্ডারিতে সাজান তিনি।১ রান নিয়ে প্রথম দিন শেষ করা নাথান লায়ন আউট হন ২০ রানে। এছাড়া মিচেল স্টার্ক ২৮, অধিনায়ক প্যাট কামিন্স ২৩ এবং অ্যালেক্স ক্যারি ১৪ রান করেন। বাকিদের কেউ ছুঁতে পারেননি দুই অঙ্কের কোঠা। ৪ বল খেলে ডাক মারেন মিচেল মার্শ। হেনরির আগুনে বোলিংয়ের দিনে একটি করে উইকেট নেন টিম সাউদি, বেন সিয়ার্স এবং গ্লেন ফিলিপস।৯৪ রানে পিছিয়ে থেকে দ্বিতীয় ইনিংস শুরু করা নিউজিল্যান্ড ২য় দিন শেষে ২ উইকেটে ১৩৪ রান তোলে। তবে শুরুতেই উইল ইয়ংকে হারায় কিউইরা। মিচেল স্টার্কের করা তৃতীয় ওভারের ৩য় বলে আউট হন ৫ বলে ১ রান করা ইয়ং। শুরুর ধাক্কা সামলে ১০৫ রানের জুটি গড়েন টম ল্যাথাম এবং কেইন উইলিয়ামসন। ১০৭ বলে ৬ বাউন্ডারিতে ৫১ রান করে উইলিয়ামসন আউট হলে ভাঙে এই জুটি। ১৫৪ বলে ৭ বাউন্ডারিতে ৬৫* রান নিয়ে অপরাজিত থাকেন ল্যাথাম। ১১* রান নিয়ে ক্রাইস্টচার্চ টেস্টের তৃতীয় দিন শুরু করবেন রাচিন রবীন্দ্র।",10.733089085326496,487.0
20181927,501,খেলাধুলা,"

বাংলাদেশী বক্সারদের জয়জয়কার
","ঢাকায় প্রথমবারের মতো ডব্লিউবিসি ও ডব্লিউবিএ বেল্টের লড়াইয়ে জয়জয়কার বাংলাদেশী বক্সারদের। গত শুক্রবার সন্ধ্যায় হোটেল লা মেরিডিয়ানে ডব্লিউবিএ সাউথ এশিয়া লাইটওয়েট টাইটেলের লড়াইয়ে বাংলাদেশের আবদুল মোতালিব (কিংকং) ভারতের মোহাম্মদ আজহারকে ১০ রাউন্ডের লড়াইয়ে পরাজিত করেন। এ ছাড়া ডব্লিউবিসি ইয়ুথ ইনটারন্যাশনাল সুপার ফ্লাই টাইটেলে বাংলাদেশের সাবিউল ইসলাম (কিং) ভারতের শুভম যাদবকে ৬ রাউন্ডের ম্যাচে হারান। তবে বাংলাদেশী বংশোদ্ভূত ব্রিটিশ এমএমএ বক্সার শাহ কামালি ও পোল্যান্ডের মার্সিওন লাজারেজ-এর মধ্যেকার লড়াইটি ড্র হয়েছে। এর বাইরে বাংলাদেশের নূর মোহাম্মদ নাসিব, মোহাম্মদ জাওয়াদ, ওমর ফারুক, হাসান শিকদার, জয়নুল ইসলাম ও মোহন আলী জিতেছেন। আর নারী বক্সারদের মধ্যে সানজিদা জান্নাত পরাজিত করেন সাদিয়া ইসলামকে এবং জুঁই লিমা হারান বৃষ্টি খাতুনকে।
",10.71458190893554,488.0
20173756,274,বিজ্ঞান,"

 প্রশ্নোত্তর
","প্রশ্ন : যদি অনিচ্ছাকৃতভাবে (এলার্ম বাজলেও উঠতে পারিনি) ফজরের নামাজের আগে ঘুম না ভাঙে এবং ঘুম ভাঙার সাথে সাথে দেখা যায়, এক থেকে দুই মিনিট আগে সূর্যোদয় হয়ে গেছে, তাহলে সেই সময়ই ফজরের নামাজ আদায় করা উচিত নাকি নিষিদ্ধ সময়ে পার হওয়ার পর ফজরের নামাজ আদায় করা উচিত?
উত্তর : বিষয়টি নিয়ে ফকিহদের মধ্যে মতভেদ আছে। একবার ঘুম থেকে উঠতে দেরি হওয়ার কারণে রাসূলুল্লাহ সা: নিষিদ্ধ সময় পার হওয়ার পর ফজরের নামাজ আদায় করেছিলেন। এ কারণে হানাফি মাজহাবের আলেমরা বলেছেন, নিষিদ্ধ সময় পার হওয়ার পর ফজরের নামাজ পড়বে। অনেক ফকিহ ঘুম থেকে উঠেই নামাজ পড়তে বলেছেন। এটিও হাদিসে আছে।-ফতোয়া বিভাগ, আস সুন্নাহ ট্রাস্ট
 
 
",10.618998473703563,489.0
20180242,291,বিজ্ঞান,"

ইতিহাসে আজ
","মার্চ-১০ ১৫৮৫ : বাংলা অব্দের প্রচলন শুরু।  ১৭৮৩ : ‘শব্দকল্পদ্রুম’ (১ম) গ্রন্থের রচয়িতা রাধাকান্ত দেব-এর জন্ম।  ১৮০১ : প্রথম ব্রিটিশ লোক গণনা শুরু হয়।  ১৮৭২ : ইতালীয় জাতীয়তাবাদী নেতা মাৎসিনির মৃত্যু।  ১৮৭৩ : জার্মান ঔপন্যাসিক ইয়াকপ ওয়াসায়মান-এর জন্ম।  ১৯৩৪ : ব্রিটিশ রাজ বাংলার কমিউনিস্ট পার্টিকে বেআইনি ঘোষণা করে।১৯৪২ নোবেলজয়ী (১৯১৫) ব্রিটিশ পদার্থবিদ স্যার উইলিয়াম হেনরি ব্রাগ-এর মৃত্যু। ১৯৪২ জাপানিরা রেঙ্গুন দখল করে নেয়। ১৯৫৬ বৈমানিক পিটার টুইস প্রথম মানব যিনি ঘণ্টায় ১০০০ মাইল বেগে বিমান চালনা করেন। ১৯৮০ সাহিত্যিক সুবোধ ঘোষের মৃত্যু।
 
",10.587238057036897,490.0
20180404,310,খেলাধুলা,"

 ইনিংসে হারল ইংল্যান্ড
","শততম টেস্টের মাইলফলক। ইংল্যান্ডের জনি বেয়ারস্ট্রো এর সাথে ভারতের রবিচন্দন অশ্বিনেই একশততম টেস্ট ছিল এটি। ধর্মশালায় সফরকারী ইংল্যান্ডের জনি বেয়ারস্ট্রো তেমন কিছুই করতে পারেননি। দুই ইনিংসে ২৯ ও ৩৯ রান করেন তিনি। তবে উজ্জ্বল ছিলেন অশ্বিন। প্রথম ইনিংসে ৪ উইকেট নেয়ার পর কাল দ্বিতীয় ইনিংসে ৫ শিকার। ফলে ১৯৫ রানে দ্বিতীয় ইনিংস শেষ ইংলিশদের। প্রথম ইনিংসে তারা করেছিল ২১৮ রান। বিপরীতে ভারত তাদের প্রথম ইনিংসে যে ৪৭৭ রান তুলেছিল দুইবার মিলেও তা স্পর্শ করতে পারেনি ইংল্যান্ড। ফলস্বরূপ ধর্মশালা টেস্টে ইনিংস ও ৬৪ রানে জিতে পাঁচ ম্যাচ সিরিজ ৪-১ ব্যবধানে শেষ করেছে রোহিতের দল।সিরিজের প্রথম টেস্টে জিতেছিল ইংল্যান্ড। সেখান থেকে দারুণভাবে ঘুরে দাঁড়ায় রোহিত শর্মার ভারত। টানা তিন টেস্ট জিতে সিরিজ নিশ্চিত করে। পঞ্চম ও শেষ টেস্টটি ছিল কেবল আনুষ্ঠানিকতা। তবে ঘরের মাঠে ভয়ঙ্কর ভারত ইংল্যান্ডকে শেষবেলায়ও শান্তি দিলো না।
২৫৯ রানে পিছিয়ে থাকা ইংলিশরা দ্বিতীয় ইনিংসে কতটা প্রতিরোধ গড়তে পারে- সেটাই ছিল দেখার।কিন্তু শুরুতেই রবিচন্দ্রন অশ্বিনের ঘূর্ণিতে পড়ে দাঁড়াতে পারেনি ইংল্যান্ড। ৩৬ রানে তারা হারায় ৩ উইকেট। এরপর জনি বেয়ারস্টো আর জো রুট কিছুটা প্রতিরোধ গড়েছিলেন। বেয়ারস্টো ৩৯ করে হন কুলদীপ যাদবের শিকার। এরপর ফের অশ্বিনের তোপ। একটা প্রান্ত ধরে তবু লড়াই চালিয়ে যেতে থাকেন রুট। ইনিংস পরাজয় এড়াতে যথাসাধ্য চেষ্টা করেছেন তিনি। কিন্তু শেষ রক্ষা হয়নি। শেষ ব্যাটার হিসেবে কুলদীপের শিকার হন তিনি ৮৪ রান করে। ১৯৫ রানে থামে ইংল্যান্ডের দ্বিতীয় ইনিংস। অশ্বিন ৭৭ রানে নেন ৫টি উইকেট। তবে প্রথম ইনিংসে ৫ উইকেটের সাথে ৩০ রান আর দ্বিতীয় ইনিংসে দুই উইকেট পাওয়া কুলদীপই হয়েছেন ম্যাচসেরা। আর পাঁচ টেস্টে ৭১২ রান করে করে সিরিজসেরা হয়েছেন জসশ্বী জয়সওয়াল।
",10.414896052458126,491.0
20051660,167,বিনোদন,গাজায় নিহত ৩১ হাজার ছাড়াল,"ইসরাইলের বর্বর হামলায় গাজায় এ পর্যন্ত ৩১ হাজারের বেশি মানুষ নিহত হয়েছেন। এতে আহত হয়েছেন ৭২ হাজারের বেশি মানুষ। এ তথ্য দিয়েছে গাজার স্বাস্থ্য মন্ত্রণালয়। খবর আল-জাজিরার
গত ৭ অক্টোবর ফিলিস্তিনে হামলা শুরু করে ইসরাইল। যা এখনো চলছে। নতুন করে গাজার দেইর আল-বালাহ শহরের নুসেইরাত শরণার্থী শিবিরে ইসরাইলি হামলায় নারী ও শিশুসহ অন্তত ১৫ ফিলিস্তিনি নিহত হয়েছেন।
এ হামলায় আহত হয়েছেন আরও অনেকে। তবে হতাহতের সংখ্যা আরও বাড়তে পারে বলে আশঙ্কা করা হচ্ছে।
ইসরাইলি বাহিনী গাজা উপত্যকা জুড়ে আক্রমণ আরও জোরদার করেছে, নুসেইরাত শরণার্থী শিবিরে কমপক্ষে ১৫ জন নারী ও শিশুকে হত্যা করেছে এবং রাফাহতে একটি আবাসিক টাওয়ার ধ্বংস করেছে। সিভিল ডিফেন্স ক্রুরা এখন ধ্বংসস্তূপের নিচ থেকে হতাহতদের উদ্ধার করতে কাজ করছে। মৃতের সংখ্যা এবং আহতের সংখ্যা আরও বাড়তে পারে বলে আশঙ্কা করা হচ্ছে।
এদিকে গাজার দক্ষিণে খান ইউনিসে ইসরাইল বোমাবর্ষণ অব্যাহত রেখেছে এবং ইসরাইলি বাহিনী হামাদের আশপাশে বেশ কয়েকটি আবাসিক টাওয়ারকে লক্ষ্যবস্তু করে হামলা চালিয়েছে। প্রতিবেদনে বলা হয়েছে, গাজার আরেকটি শরণার্থী শিবিরে হামলায় দুই ফিলিস্তিনি নিহত এবং আরও সাতজন আহত হয়েছেন।",10.382254360575722,492.0
20046666,83,খেলাধুলা,জয়ে ফিরলো ইউনাইটেড,"গতি আর স্কিলের সমন্বয়ে প্রতিপক্ষের রক্ষণ কাঁপিয়ে দিলেন আলেজান্দ্রো গারনাচো
গতি আর স্কিলের সমন্বয়ে প্রতিপক্ষের রক্ষণ কাঁপিয়ে দিলেন আলেজান্দ্রো গারনাচো। তাকে থামাতে গিয়ে ডি-বক্সে দুবার ফাউল করে এভারটন, দুবারই পেনাল্টি দেন রেফারি। আর দুবারই গোল করে জয়ে ফেরে ম্যানচেস্টার ইউনাইটেড।গতকাল ওল্ড ট্র্যাফোর্ডে প্রিমিয়ার লীগের ম্যাচে ২-০ গোলে জিতেছে ইউনাইটেড। ব্রুনো ফার্নান্দেস দলকে এগিয়ে নেওয়ার পর ব্যবধান বাড়ান মার্কাস র‌্যাশফোর্ড।টানা চার জয়ের পর গত দুই রাউন্ডে ফুলহ্যাম ও ম্যানচেস্টার সিটির বিপক্ষে হারে ইউনাইটেড। লীগে চার ম্যাচ পর জাল অক্ষত রাখতে পারল তারা। একই সঙ্গে জয়ের স্বাদ পেলো দুই ম্যাচ পর।২৮ ম্যাচে ১৫ জয় ও ২ ড্রয়ে ৪৭ পয়েন্ট নিয়ে পয়েন্ট টেবিলের ষষ্ঠ স্থানে ম্যানচেস্টার ইউনাইটেড। ২৮ ম্যাচে ৬৪ পয়েন্ট নিয়ে শীর্ষে আর্সেনাল। আর ২৮ ম্যাচে ২৫ পয়েন্ট নিয়ে ১৬ নম্বরে এভারটন",10.312641664691576,493.0
20051716,220,লাইফস্টাইল,যুক্তরাষ্ট্রে রোজা শুরু কবে?,"পবিত্র মাহে রমজান শুরুর তারিখ ঘোষণা করেছে ওশেনিয়া অঞ্চলের দেশ অস্ট্রেলিয়া। দেশটি আনুষ্ঠানিকভাবে জানিয়েছে, কাল সোমবার শাবান মাসের শেষ দিন হবে এবং মঙ্গলবার থেকে শুরু হবে পবিত্র রমজান মাস।
উত্তর আমেরিকা ফিকাহ কাউন্সিল জানিয়েছে, যুক্তরাষ্ট্রসহ উত্তর আমেরিকার দেশগুলোতে সোমবার (১১ মার্চ) থেকেই রোজা শুরু হবে। দেশটিতে স্থানীয় সময় রোববার রাতে প্রথম তারাবি নামাজ পড়া হবে।
এক বিবৃতিতে উত্তর আমেরিকা ফিকাহ কাউন্সিল বলেছে, নতুন চাঁদের জন্ম রোববার, ১০ মার্চ ২০২৪ এ। এদিন সূর্য থেকে চাঁদের দূরত্ব থাকবে ৮ ডিগ্রির বেশি এবং উত্তর আমেরিকার সব অঞ্চলে সূর্য থেকে চাঁদ ৫ ডিগ্রি উপরে থাকবে। অতএব, রমজানের প্রথমদিন হবে সোমবার, মার্চ ১১, ২০২৪, ইনশাআল্লাহ, তারাবির নামাজ শুরু হবে রোববার রাতে।
যুক্তরাষ্ট্র ও উত্তর আমেরিকার দেশগুলো মূলত জ্যোতির্বিদ্যার হিসাব-নিকাশের ওপর ভিত্তি করে রমজান ও ঈদের তারিখ ঘোষণা করে থাকে। জ্যোতির্বিদ্যার হিসাব অনুযায়ী, রোববার পবিত্র রমজান মাসের চাঁদের জন্ম হবে।
উত্তর আমেরিকার ফিকাহ কাউন্সিল রমজান ও শাওয়ালসহ সব চন্দ্রমাস শুরুর ক্ষেত্রে জ্যোতির্বিজ্ঞানের হিসাবকে স্বীকৃতি দেয়। তবে উত্তর আমেরিকা ফিকাহ কাউন্সিলের এ সিদ্ধান্ত দেশটির সব মুসলিম জনগোষ্ঠী মানবে কি না তা স্পষ্ট নয়। দেশটির অধিকাংশ মুসলিম মঙ্গলবার থেকেই রোজা শুরু করবেন বলে জানা গেছে।  অন্যদিকে মধ্যপ্রাচ্য এবং দক্ষিণ এশিয়ার দেশগুলোতে রমজান ও ঈদের তারিখ নির্ধারণে খালি চোখে চাঁদ দেখার পদ্ধতি ব্যবহার করা হয়। কেউ যদি খালি চোখে চাঁদ দেখে থাকেন তাহলে সেখানে রমজান মাস শুরুর ঘোষণা দেওয়া হয়।",10.258121255736874,494.0
20180360,306,খেলাধুলা,"

৭০০ ক্লাবে এন্ডারসন
","বয়স ৪২ ছুঁই ছুঁই। এই বয়সে একজন পেসারের টেস্ট খেলাটা কঠিনই। তবে সেই কাজ করে যাচ্ছেন জেমস এন্ডারসন। আর কাল এই ‘বুড়ো’ বয়সেই স্পর্শ করলেন মাইলফলক। টেস্টে পেলেন ৭০০’র মতো উইকেট। গতকাল ধর্মশালায় টেস্ট ক্রিকেটের প্রথম পেসার হিসেবে ৭০০ উইকেটের মাইলফলক স্পর্শ করেছেন তিনি। অ্যান্ডারসনের ৭০০তম উইকেট হয়ে ইতিহাসের সঙ্গী হয়েছেন কুলদীপ যাদব। এই ক্লাবে পৌঁছতে অ্যান্ডারসনের লেগেছে ১৮৭ টেস্ট। পেসার হিসেবে প্রথম, সব মিলিয়ে টেস্ট ইতিহাসে তৃতীয় বোলার হিসেবে ৭০০ উইকেটের ক্লাবে প্রবেশ করেছেন অ্যান্ডারসন। তার আগে এই ক্লাবে পা পড়েছে কেবল দু’জনের- শ্রীলঙ্কার মুত্তিয়া মুরালিধরন আর অস্ট্রেলিয়ার শেন ওয়ার্ন। সাবেক অফস্পিনার মুরালিধরন ১৩৩ টেস্টে ৮০০ উইকেট নিয়ে সবার উপরে। মুরালি একাই কেবল এই ৮০০ উইকেটের ক্লাবে। দ্বিতীয় স্থানে থাকা প্রয়াত অসি লেগস্পিন কিংবদন্তি ওয়ার্ন ১৪৫ টেস্টে নিয়েছেন ৭০৮ উইকেট।
",10.224333552458127,495.0
20180380,308,খেলাধুলা,"

রেফারিংয়ে হুমায়রা-সানরা
","সাউথ এশিয়ান (এসএ) গেমসে দেশকে স্বর্ণপদক এনে দিয়েছেন হুমায়রা আক্তার অন্তরা, হাসান খান সান ও হোসেন খান মুন। এখনো খেলছেন। তারপর শিখলেন রেফারিং। শনিবার শেষ হওয়া দু’দিনব্যাপী রেফারিং কোর্স শেষে সনদও নিলেন তারা। কারাতে রেফারি লাইসেন্সিং পরীক্ষায় সারা দেশের ২২৬ জন রেফারি অংশ নেন। হুমায়রার কথায়, ‘খেলার পাশাপাশি রেফারিং কোর্সও করে রাখলাম। ভবিষ্যতে কাজে লাগবে।’ হাসান খান বলেন, ‘রেফারি লাইসেন্স থাকলে ভবিষ্যতে অনেক কাজে লাগে। তাই সুযোগ থাকায় কোর্স করে রাখলাম।’ পার্বত্য চট্টগ্রাম কমপ্লেক্সে রেফারিদের হাতে সনদ তুলে দেন পার্বত্য চট্টগ্রাম মন্ত্রণালয়ের অতিরিক্ত সচিব আমিনুল ইসলাম। এ সময় কারাতে ফেডারেশনের সাধারণ সম্পাদক ও বান্দরবান জেলা পরিষদেও চেয়ারম্যান ক্য শৈ হ্লা এবং এশিয়ান কারাতে রেফারি অ্যাসোসিয়েশনের সাধারণ সম্পাদক মাইকেল হানস উপস্থিত ছিলেন।
",10.209209544521618,496.0
20180392,309,খেলাধুলা,"

 অ্যাজাক্স-পুলিশের জয়ে শুরু
","গ্রীন ডেল্টা ইন্স্যুরেন্স প্রিমিয়ার ডিভিশন হকি লিগের প্রথম ম্যাচেই শুভ সূচনা করেছে অ্যাজাক্স এসসি ও বাংলাদেশ পুলিশ হকি দল। মওলানা ভাসানী জাতীয় হকি স্টেডিয়ামে অনুষ্ঠিত দিনের প্রথম খেলায় অ্যাজাক্স ২-১ গোলে সাধারণ বীমা করপোরেশন ক্লাবকে এবং দ্বিতীয় ম্যাচে বাংলাদেশ পুলিশ স্পোটিং ক্লাব ২-১ গোলে দিলকুশা এসসিকে হারায়। অ্যাজাক্সের ভারতীয় সিলহেইবা লিশাম এবং রাকিবুল হাসান একটি করে গোল করেন। সাধারণ বীমার গোলদাতা ভারতীয় আশু। পুলিশের হয় ভারতীয় গুরজিৎ সিং জোড়া গোল করেন। দিলকুশার হয়ে একটি গোল শোধ দেন পারভেজ।
 
",10.159300318331141,497.0
20180345,304,খেলাধুলা,"

রঞ্জন-হালিমা চ্যাম্পিয়ন
","মবিল স্বাধীনতা দিবস টেনিসের পুরুষ বিভাগে শেখ জামাল টেনিস কমপ্লেক্সের রঞ্জন রাম ও মেয়েদের একক বিভাগে চ্যাম্পিয়ন হয়েছেন বিকেএসপির হালিমা জাহান। পুরুষ দ্বৈতে চ্যাম্পিয়ন আমেরিকান ক্লাবের রুস্তম আলী ও ইন্টারন্যাশনাল ক্লাবের কাউসার আলী জুটি।
 
",10.092754683410508,498.0
20051673,177,অন্যান্য,দেশের স্বাস্থ্যসেবা বদলে দেওয়া সম্ভব: স্বাস্থ্যমন্ত্রী,"হাসপাতালগুলো কোনো জঙ্গি আস্তানা নয় বলে মন্তব্য করেছেন স্বাস্থ্যমন্ত্রী ডা. সামন্ত লাল সেন। রোববার দুপুরে নওগাঁর পত্মীতলায় ক্ষুদ্র নৃগোষ্ঠী ও কৃষিজীবী স্বাস্থ্য সমাবেশে প্রধান অতিথির বক্তব্যে তিনি এ মন্তব্য করেন।
স্বাস্থ্যমন্ত্রী বলেন, মন্ত্রী হিসেবে দায়িত্ব নেওয়ার পর থেকে হাসপাতালগুলো পর্যালোচনা করছি। সরকারি-বেসরকারি সব হাসপাতাল পরিদর্শন করে কোনো ধরনের গরমিল পেলে ব্যবস্থা নেওয়া হচ্ছে। এটাকে কোনোভাবে অভিযান বলা যাবে না। হাসপাতালগুলো কোনো জঙ্গি আস্তানা নয়। এসব প্রতিষ্ঠানে অভিযান চালাতে নয়, পরিদর্শন করতে যাই। হাসপাতালগুলো ভুল-ত্রুটি শুধরে নিয়ে যাতে ভালোভাবে স্বাস্থ্যসেবা নিশ্চিত করতে পারে, সেই লক্ষ্যে কাজ করে যাচ্ছি।
সেজন্য হাসপাতাল পরিদর্শনকে গণমাধ্যমে অভিযান হিসেবে না প্রচারের অনুরোধও জানিয়েছেন তিনি।
সামন্ত লাল সেন জানান, গ্রামে কাজ করার সুবাদে তিনি সেখানকার অবস্থা সম্পর্কে অবগত। প্রান্তিক জনগোষ্ঠীর স্বাস্থ্যসেবা নিশ্চিত করতে পারলে বাংলাদেশের স্বাস্থ্যসেবা বদলে দেওয়া সম্ভব। স্থানীয় হাসপাতালগুলোতে যেসব অস্ত্রোপচার করা সম্ভব, সেগুলো সেখানেই করতে হবে। তাহলে স্থানীয় হাসপাতালগুলোতে মানুষের আস্থা বাড়বে।
স্বাস্থ্যমন্ত্রী বলেন, আমি একজন সাধারণ মানুষ। মন্ত্রী হব এটা কোনো দিন ভাবিনি। একটা ফোন আমার ভাগ্য বদলে দিয়েছে। দায়িত্ব বাড়িয়ে দিয়েছে।
মুক্তিযোদ্ধা চিকিৎসক প্রজন্ম ও ইম্প্রেশন ফাউন্ডেশন আয়োজিত এ স্বাস্থ্য সমাবেশে দিনভর দুই সহস্রাধিক মানুষকে চিকিৎসাসেবা দেওয়া হয়। পত্মীতলা উপজেলার ক্ষুদ্র নৃগোষ্ঠী সাংস্কৃতিক কেন্দ্রে এ সমাবেশ অনুষ্ঠিত হয়।
মুক্তিযোদ্ধা চিকিৎসক প্রজন্মের সভাপতি কাজী শফিকুল ইসলাম হালিমের সভাপতিত্বে অনুষ্ঠানে বিশেষ অতিথি হিসেবে বক্তব্য রাখেন- পরিকল্পনা প্রতিমন্ত্রী ও নওগাঁ-২ আসনের সংসদ সদস্য শহীদুজ্জামান সরকার, স্বাস্থ্য ও পরিকল্পনা মন্ত্রণালয়ের প্রতিমন্ত্রী ডা. রোকেয়া সুলতানা, মেহেরপুর-২ আসনের সংসদ সদস্য ডা. আবু সালেহ মোহাম্মদ নাজমুল হক, সাবেক নির্বাচন কমিশনার বেগম কবিতা খানম, বাংলাদেশ বাংলাদেশ মেডিকেল অ্যাসোসিয়েশনের (বিএমএ) মহাসচিব ডা. এহতেশামুল হক চৌধুরী ও স্বাস্থ্য অধিদপ্তরের মহাপরিচালক আবুল বাসার মোহাম্মদ খুরশীদ আলম। অনুষ্ঠানে স্বাগত বক্তব্য রাখেন ইম্প্রেশন ফাউন্ডেশনের ভারপ্রাপ্ত সভাপতি ড. কাজী শাহেদুল হালিম।",9.917902763062866,499.0
20051630,150,অন্যান্য,যে ৫ কারণে কমে যেতে পারে শ্রবণশক্তি,"আমরা অনেকেই কান ও শ্রবণশক্তি সম্পর্কে সচেতন না। ফলে নানা পর্যায়ে ভোগান্তির শিকার হতে হয় আমাদের নিজেদেরকেই। অসচেতনতাসহ বিভিন্ন কারণে আমাদের শ্রবণশক্তি ক্ষতিগ্রস্ত হতে পারে। এমনকি সারাজীবনের জন্যও আঘাতপ্রাপ্ত হতে পারে কান। শ্রবণশক্তি দুর্বল হয়ে যাওয়ার কারণ সম্পর্কে সচেতন থাকলে এই ধরনের পরিস্থিতি এড়ানো সম্ভব।
জেনে নেওয়া যাক কোন কোন কারণে আমাদের শ্রবণশক্তি কমে যেতে পারে-
১। বিভিন্ন ধরনের আঘাত আমাদের শ্রবণশক্তি কমিয়ে দিতে পারে। আঘাত হতে পারে বাহ্যিক বা অভ্যন্তরীণ। কানে আঘাত লেগে পর্দা ফেটে যেতে পারে।
আরও পড়ুন:রোজা থাকা অবস্থায় সন্তানকে দুধ পান করানো যাবে কি?
এছাড়া সড়ক দুর্ঘটনা, হঠাৎ কানে কিছু দিয়ে আঘাত পাওয়া, ভেতরে খোঁচাখুঁচি করতে গিয়ে ব্যথা পাওয়াসহ অনেক কারণে শ্রবণশক্তির উপরে নেতিবাচক প্রভাব পড়তে পারে। অনেক সময় শিশুরা খেলাচ্ছলে জোরে কানে আঘাত করতে পারে। এতেও শ্রবণশক্তি কমে যাওয়ার ঝুঁকি থাকে।
২। শ্রবণশক্তি কমে যাওয়ার অন্যতম কারণ হচ্ছে শব্দ দূষণ। শব্দ দূষণের মধ্যে কাজ করতে করতে ধীরে ধীরে কানের শক্তি কমতে থাকে। অনেকে মিউজিক নিয়ে কাজ করেন। তাদের বেশিরভাগ সময় উচ্চশব্দের মধ্যে থাকতে হয়।
এছাড়া ট্রাফিক পুলিশরাও সারাদিন থাকেন উচ্চশব্দে। কলকারখানার মেশিনের শব্দে দীর্ঘক্ষণ থাকলেও কমে যেতে পারে শ্রবণশক্তি। অতিরিক্ত জোরে দীর্ঘক্ষণ ইয়ারফোন ব্যবহারের কারণে ক্ষতি হতে পারে কানের।
৩। অনেক সময় ভাইরাল অসুখের কারণে কানের নার্ভ ড্যামেজ হয়ে যায়। এতে ক্ষতিগ্রস্ত হয় শ্রবণশক্তি। 
৪। কিছু ওষুধের পার্শ্বপ্রতিক্রিয়া হিসেবে কানের ক্ষতি হতে পারে।
৫। বয়স হলে প্রাকৃতিকভাবেই শ্রবণশক্তি লোপ পেটে পারে। কারণ বয়সের সঙ্গে সঙ্গে নার্ভের কর্মক্ষমতা কমে যায়। ",9.855894330523183,500.0
20046641,58,অন্যান্য,রমজানে স্ট্যান্ডার্ড চার্টার্ডের বিশেষ অফার,"পবিত্র রমজান মাস উপলক্ষে গ্রাহকদের জন্য বিশেষ অফার নিয়ে এসেছে স্ট্যান্ডার্ড চার্টার্ড বাংলাদেশ। দেশব্যাপী ক্লায়েন্ট ও গ্রাহকদের জন্য এক্সক্লুসিভ অফার প্রদানে বিভিন্ন খাতের বিক্রেতাদের সাথে অংশীদারিত্ব করেছে প্রতিষ্ঠানটি। রমজান ও ঈদকে সামনে রেখে গ্রাহকদের উৎসবে ভিন্নমাত্রা যোগ করতে এই উদ্যোগ নেয়া হয়েছে।গ্রাহকদের ক্যাশলেস লেনদেনের অনন্য অভিজ্ঞতা ও সুবিধা দিতে এ অফার নিয়ে এসেছে স্ট্যান্ডার্ড চার্টার্ড বাংলাদেশ। ব্যাংকটির সকল ডেবিট ও ক্রেডিট কার্ড ব্যবহারকারী গ্রাহকরা এ সেবা উপভোগ করতে পারবেন।এ অফারের আওতায় গ্রাহকরা কার্ড ও অনলাইন পেমেন্টের মাধ্যমে ইফতার, ডিনার ও সেহরিতে বিশেষ ছাড় পাবেন। দেশী-বিদেশী হোটেল ও রেস্তোরাগুলোতে স্ট্যান্ডার্ড চাটার্ড ব্যাংককের গ্রাহকরা এ অফার পাবেন। পুরো রমজান মাস জুড়ে চলবে বিশেষ এ মূল্য ছাড় অফার।
পরিবারের সাথে ঈদ উদযাপনে জামাকাপড়, গহনা এবং অন্যান্য কেনাকাটায় স্ট্যান্ডার্ড চার্টার্ডের গ্রাহকরা ছাড় উপভোগ করতে পারবেন। এর মধ্যে ঈদ কেনাকাটায় ৫০ শতাংশ ও বিউটি ও পার্সোনাল কেয়ার পণ্যে ৩০ শতাংশ পর্যন্ত ছাড় পাবেন। পাশাপাশি গেজেট, হোম অ্যাপ্লায়েন্স, আসবাসপত্রসহ বিভিন্ন ইলেক্ট্রনিক্স পণ্যের উপরও বিশেষ অফার থাকবে।এছাড়াও ঈদের ছুটিতে ভ্রমণকে স্বাচ্ছন্দ্যময় করে তুলতে রিসোর্ট, হোটেল, এয়ারলাইন্স এবং অনলাইন ট্রাভেল এজেন্সি পরিষেবাগুলোতে স্ট্যান্ডার্ড চার্টার্ড বাংলাদেশের গ্রাহকদের জন্য থাকবে বিশেষ মূল্য ছাড়। এমনকি রমজান মাসে ঘরে বসেই কেনাকাটা করার জন্যও অনলাইন/ই-কমার্স প্ল্যাটফর্মগুলো থেকেও গ্রাহকরা আকর্ষণীয় এ অফার উপভোগ করতে পারেবন। গ্রাহকদের সুবিধার কথা বিবেচনা করে সব সময়ের মতো এবারও ব্যাংকটি এক্সক্লুসিভ ফ্যাশন হাউস, জনপ্রিয় রিটেইল আউটলেট, নামী হোটেল, রেস্তোঁরা এবং অন্যান্য বিশ্বস্ত ব্র্যান্ড থেকে এসব অফারের ব্যবস্থা করছে।বিজ্ঞাপনগ্রাহকরা নগদ লেনদেন ছাড়া কার্ড বা অনলাইনে কেনাকাটা করলেই রিওয়ার্ড পয়েন্টসহ ক্যাশব্যাক পাবেন।",9.507199085021238,501.0
20181798,485,অন্যান্য,"

আকিজ গ্রুপে চাকরির সুযোগ
","লোকবল নিয়োগের বিজ্ঞপ্তি দিয়েছে আকিজ গ্রুপের অন্যমত প্রতিষ্ঠান আকিজ বিড়ি ফ্যাক্টরি লিমিটেড। প্রতিষ্ঠানটিতে জুনিয়র এরিয়া ম্যানেজার পদে লোকবল নিয়োগ দেয়া হবে। আগ্রহীরা অনলাইনে আবেদন করতে পারবেন।
প্রতিষ্ঠানের নাম : আকিজ বিড়ি ফ্যাক্টরি লিমিটেড।পদের নাম : জুনিয়র অ্যারিয়া ম্যানেজার।পদসংখ্যা : নির্ধারিত নয়।শিক্ষাগত যোগ্যতা : যেকোনো বিষয়ে স্নাতকোত্তর ডিগ্রি।অন্যান্য যোগ্যতা : নিজস্ব বৈধ ড্রাইভিং লাইসেন্সসহ মোটরসাইকেল থাকতে হবে।অভিজ্ঞতা : কমপক্ষে দুই বছর।চাকরির ধরন : পূর্ণকালীন।কর্মক্ষেত্র : অফিসে।প্রার্থীর ধরন : শুধু পুরুষ।উচ্চতা : ৫ ফুট ৬ ইঞ্চি।বয়সসীমা : সর্বোচ্চ ৩০ বছর।কর্মস্থল : স্ব-স্ব বিভাগীয় জেলায়।বেতন : শিক্ষানবিশকালে ৩০,০০০ টাকা এবং শিক্ষানবিশকাল শেষে ৩৩,০০০ টাকা।অন্যান্য সুবিধা : প্রভিডেন্ট ফান্ড, গ্র্যাচুইটি উৎসব ভাতা, চিকিৎসা সুবিধা, মোটরসাইকেলের জ্বালানি বিল (প্রযোজ্য ক্ষেত্রে)।
আবেদন যেভাবে : আগ্রহীদের ২০ মার্চের মধ্যে অনলাইনে আবেদন করতে হবে। আবেদন করতে ও বিস্তারিত বিজ্ঞপ্তিটি দেখতে এখানে ক্লিক করুন।
",9.279693233546368,502.0
20181609,460,অন্যান্য,"

ডেঙ্গুতে আরো ২ জনের মৃত্যু
","দেশে ডেঙ্গুতে আক্রান্ত হয়ে রোবার (১০ মার্চ) সকাল পর্যন্ত ২৪ ঘণ্টায় নতুন করে ২ জনের মৃত্যু হয়েছে। তবে এই সময়ের মধ্যে এই জ্বরে আক্রান্ত হয়ে আরো ১২ জন রোগী হাসপাতালে ভর্তি হয়েছেন। এদের মধ্যে পুরুষ চারজন এবং নারী আটজন।
আক্রান্তদের মধ্যে ঢাকার হাসপাতালে ভর্তি হয়েছেন চারজন। আর ঢাকার বাইরে সরকারি ও বেসরকারি হাসপাতালে ভর্তি হয়েছেন আটজন।
চলতি বছরে ডেঙ্গুতে আক্রান্ত হয়ে এখন পর্যন্ত মৃত্যু হয়েছে ২০ জনের। এদের মধ্যে পুরুষ ৯ জন এবং নারী ১১ জন।
স্বাস্থ্য অধিদফতরের হেলথ ইমার্জেন্সি অপারেশন সেন্টার ও কন্ট্রোল রুমের সংবাদ বিজ্ঞপ্তিতে এ তথ্য জানানো হয়েছে।
সরকারি প্রতিবেদন অনুযায়ী, চলতি বছরের ১ জানুয়ারি থেকে ১০ মার্চ পর্যন্ত ডেঙ্গুতে আক্রান্ত হয়েছেন মোট ১ হাজার ৪৮৪ জন।
এদের মধ্যে পুরুষ ৯৩৯ জন এবং নারী ৫৪৫ জন।
সূত্র : ইউএনবি
",9.252526885486201,503.0
20051788,237,বিনোদন,কোনো আপস নয়: ঐশ্বরিয়া,"২০০৭ সালে বলিউড তারকা ঐশ্বরিয়া রাই ও অভিষেক বচ্চনের বিয়ে হয়। ২০১১ সালের ১৬ নভেম্বর তাদের একমাত্র মেয়ে আরাধ্যার জন্ম হয়। শোনা যায়, বিয়ের কিছু দিন পর থেকেই নাকি শাশুড়ি জয়া বচ্চনের সঙ্গে ঐশ্বরিয়ার বনিবনা নেই। এমনকি ননদ শ্বেতা বচ্চনের সঙ্গেও অভিনেত্রীর দূরত্ব রয়েছে। এ বিষয়ে তাদের কেউ মুখ না খোলায় আরও জোরালো হয়েছে গুঞ্জন। সম্প্রতি আম্বানির ছেলের প্রাক-বিয়ের অনুষ্ঠানে তাদের একসঙ্গে দেখে খানিক স্বস্তি পেলেও নিশ্চিত হতে পারছেন না কেউই।
এদিকে ঐশ্বরিয়াকে নতুনভাবে ফিরতে দেখে স্বস্তি পেলেন তার অনুরাগীরা।পুরোনো সম্পর্ক যে আজও এভাবে আঁকড়ে ধরে আছেন অভিনেত্রী, তা বুঝতে পেরে খুশি সবাই। এক প্রসাধনী সংস্থার বহু পুরোনো মুখ তিনি। সেই শ্যাম্পু-কালার ব্র্যান্ডে দেখা গিয়েছিল নতুন মুখকে। সম্প্রতি আবারো সেখানে যুক্ত হলেন অভিনেত্রী। শুধু তাই নয়, ঐশ্বরিয়া দিলেন এক বার্তাও।
এই অভিনেত্রী বলেন, ‘না, কোনো আপস নয়’। সেই বিজ্ঞাপনী প্রচারে তাকে বলতে শোনা যায়, ‘আমি আজকের নারী। যে অল্পতে সন্তুষ্ট নয়। আমি আপসে বিশ্বাসী নই। এগিয়ে চলাই আমার কাছে উল্লেখযোগ্য। তাই চুলের ক্ষেত্রেও বা কেন এত ব্যতিক্রম হবে?’ তাকে নতুনভাবে আবিষ্কার করে অবাক তার অনুরাগীরা।",9.21523175146336,504.0
20046651,68,বিনোদন,ওটিটিতে এবার মঞ্চ নাটক,"‘ওটিটিতে মঞ্চনাটক, চ্যানেল আইতে মঞ্চনাটক, মঞ্চ নাটক দেখুন, নাট্যকর্মীদের সাথে থাকুন, মঞ্চনাটক সত্যি কথা বলে’- এই স্লোগান নিয়ে পথচলা শুরু করছে ওটিটি প্ল্যাটফর্ম আইস্ক্রিন। শনিবার চ্যানেল আই স্টুডিওতে এই আয়োজন উপলক্ষে সংবাদ সম্মেলনের আয়োজন করা হয়েছিল। যেখানে উদ্যোগটির পরিকল্পনা বিষয়ক বক্তব্য রাখেন শিশুসাহিত্যিক ও চ্যানেল আইয়ের এডিশনাল ইডি আমীরুল ইসলাম ও মঞ্চ নাটক নিয়ে এই উদ্যোগের প্রকল্প প্রধান শহীদুল আলম সাচ্চু। সংবাদ সম্মেলনে উপস্থিত ছিলেন চ্যানেল আইয়ের ব্যবস্থাপনা পরিচালক ফরিদুর রেজা সাগর, বাংলাদেশের মঞ্চ আন্দোলনের অন্যতম পথিকৃৎ, নাট্যকার, নির্দেশক ও একুশে পদকপ্রাপ্ত অভিনেতা মামুনুর রশীদ, একুশে পদকপ্রাপ্ত অভিনেত্রী লাকী ইনাম, আইস্ক্রিনের প্রকল্প পরিচালক রিয়াজ আহমেদ। মঞ্চ নাটকের পথিকৃতদের সাথে এই আয়োজনে আরও উপস্থিত ছিলেন নতুন প্রজন্মের নাট্যকর্মীরা। এই উদ্যোগ নিয়ে ফরিদুর রেজা সাগর বলেন, নাটক আমাদের গর্ব।
এই নাটক পৃথিবীর প্রত্যন্ত অঞ্চলে পৌঁছে দেয়াই আমাদের লক্ষ্য। নাট্য ব্যক্তিত্ব মামুনুর রশীদ বলেন, আমরা একটি খারাপ সময়ে এসে পড়েছি, সংস্কৃতির চর্চাটা কমে গেছে। অভিনেতা পরামর্শ দেন, নাটক বাছাইয়ের ক্ষেত্রে সংখ্যা বাড়ানোর কথা না ভেবে মান বাড়ানোর দিকে লক্ষ্য রাখতে হবে। লাকী ইনাম বলেন, মঞ্চ নাটকের আর্কাইভ না থাকায় অনেক নাটক হারিয়ে গেছে। চ্যানেল আইয়ের এই উদ্যোগ অসাধারণ।বিজ্ঞাপনরিয়াজ বলেন, আইস্ক্রিনের সাথে মঞ্চনাটক যুক্ত হতে যাচ্ছে। এটি একটি অনন্য সহযোজন। তিনি আরও বলেন, অসম্ভব ভালো কিছু অভিনেতা-অভিনেত্রীদেরকে যখন আই-স্ক্রিন প্ল্যাটফর্মের মাধ্যমে মানুষ দেখবে, তখন মানুষ বুঝবে যে অভিনয়টা কোনো ছেলেখেলা নয়। অভিনয়টা অনেক বড় জিনিস, সাধনার জিনিস ও ত্যাগের বিষয়। বিনোদনের স্মার্ট দুনিয়া’ স্লোগান নিয়ে যাত্রা শুরু করেছে ‘আইস্ক্রিন’। আইস্ক্রিনে দর্শকের জন্য রাখা হয়েছে তিনটি প্ল্যান এক মাস, ছয় মাস ও এক বছরের।",8.967867359136019,505.0
20181554,450,অন্যান্য,"

বিপরীত উচ্চারণের মিলনমেলা অনুষ্ঠিত
","দিনব্যাপী অনুষ্ঠিত হয়ে গেল মিরপুর সংস্কৃতি কেন্দ্রের নিয়ন্ত্রণাধীন ঐতিহ্যবাহী সাহিত্য সংস্কৃতি সংগঠন বিপরীত উচ্চারণের মিলনমেলা।
শনিবার বিভিন্ন স্পট পরিদর্শন শেষে ধামরাই আলাদিন্স পার্ক সংলগ্ন একটি হলে জমে ওঠে ঝলমলে এক সাহিত্য আড্ডা।
মিরপুর সংস্কৃতি কেন্দ্রের সভাপতি কবি ইয়াকুব বিশ্বাসের সভাপতিত্বে এবং বিপরীত উচ্চারণের সভাপতি কবি আমিনুল ইসলামের সঞ্চালনায় অনুষ্ঠিতব্য উক্ত সভায় প্রধান অতিথি হিসেবে উপস্থিত ছিলেন বাংলাদেশ কালচারাল একাডেমির সভাপতি জনাব আবেদুর রহমান এবং বিশেষ অতিথি ছিলেন যথাক্রমে শিল্পী আকরাম মুজাহিদ, কবি শহীদ সিরাজী ও কবি মুন্সী বোরহান মাহমুদ।
অনুষ্ঠানে লেখাপাঠ ও সঙ্গীত পরিবেশন করেন শহীদ সিরাজী, আকরাম মুজাহিদ, আমিনুল ইসলাম, মুন্সী বোরহান মাহমুদ, হাসনাইন ইকবাল, লোকমান হোসেন জীবন, ইয়াকুব বিশ্বাস, নোমান সাদিক, নাজির হোসেন খান, শাহাদাত ফাহিম, শাহাবুদ্দিন শিহাব, মুজাহিদুল ইসলাম, সাগর হাওলাদার, তরিকুল ইসলাম, আহমদ তানভীর ও সাইফ হাওলাদার।
পরিশেষে জনাব ইয়াকুব বিশ্বাসের পক্ষ থেকে ধন্যবাদ জ্ঞাপনের মাধ্যমে মিলনমেলার সমাপ্তি হয়।
 
",8.849514820657102,506.0
20181207,406,অন্যান্য,"

মেঘনা নদীর বাঁকে
","গ্রামের নাম বাঁশগাড়ি। চারপাশে মেঘনা নদী, সবুজ গাছ। গাছে গাছে পাখির কুজন, শিয়ালের হুক্কা হুয়া ডাক। দূর থেকে দেখে মনে হয় সবুজ ঘেরা বনাঞ্চল । গ্রামের ভেতর মসজিদ, মন্দির, স্কুল, মাদরাসা, কৃষিজমি। মাঝখান দিয়ে চলে গেছে বড় কাঁচা রাস্তা, যাকে গ্রামের ভাষায় বলে গোপাট। অসম্ভব সুন্দর গ্রাম ওই গ্রামে আমার পূর্ব পুরুষের বসবাস। আমার আব্বার জন্ম, বেড়ে ওঠা ওই গ্রামে । এক সময় লেখাপড়ার জন্য গ্রাম ছেড়ে শহরে আসেন। সেই যে আসা আর গ্রামে ফিরে যাওয়া হয়নি। জীবনটা বোধ করি এরকমই- কোথায় শুরু কোথায় যে শেষ হয় ,কেউ জানি না। জীবন স্রোতে ভেসে যাওয়া জীবনের গতি যেভাবে শুরু হয় সেভাবে শেষ হয় না। ভাসতে থাকে ছোট পুকুর, পুকুর থেকে নদী, নদী থেকে সাগর তারপর তার ঠিকানা শেষ। সেই জীবন স্রোতে আমার আব্বা শিক্ষাজীবন শেষ করে চাকরি জীবনে প্রবেশ করেন। সরকারি চাকরি করায় কয়েক বছর পরপরই বদলে করা হতো। সেই সুবাদে বিভিন্ন জেলা, থানা, মফস্বল শহরে থাকতে হয়েছে।
সেবার আমরা নরসিংদী এসেছি। নরসিংদী থেকে আমাদের গ্রামটা খুবই কাছে ৷ স্কুল ছুটি হলেই চলে যেতাম গ্রামের বাড়ির দাদির কাছে। দাদির কাছে থাকতে খুব পছন্দ করতাম । আমার দাদি ছিলেন বিচক্ষণ ও জ্ঞান বুদ্ধিতে অনন্যা এবং শিক্ষিত । নয় ছেলেমেয়ে রেখে আমার দাদা মারা যান। সেই থেকে দাদি এক হাতে সব ছেলে-মেয়েদের মানুষ করেছেন। দাদা ছিলেন সরকারি চাকরিজীবি। দাদার চাকরি থেকে অবসর হওয়ার আগে দাদি গ্রামে চলে আসেন এবং বিষয়-সম্পত্তি কৃষিকাজ দেখাশুনা করতেন ৷ সবকিছু মিলিয়ে দাদি ছিলেন সর্বেসর্বা।
গ্রামের মানুষের যত সমস্যা সব সমস্যা সমাধানই দাদির কাছে থাকত, নানা কাজে দাদির পরামর্শ নিত। দাদিকে সবাই সম্মান করত এবং ভালোবাসতেন। একসময় দাদি ছিলেন বাড়ির সবচেয়ে ছোট বউ। তবে জ্ঞান বুদ্ধি বিবেচনায় তিনি ছিলেন অনেকের চেয়ে অনেক বেশি ৷সময়ের পরিক্রমায় দাদি হয়ে ওঠেন সবার বড় ।
ওই গ্রামের দুই ভাইয়ের এক বোন সিদ্দিমা। চৌধুরী বাড়ির মেয়ে দিয়ে দেয়া হলো পাশের গ্রাম চরমধুয়ায়। সচ্ছল পরিবার, কাছাকাছি গ্রাম হওয়ায় মাঝেমধ্যে হাঁটতে হাঁটতে চলে আসতেন বাবা-মাকে দেখতে। মন পরে থাকে বাপের বাড়ির দিকে। এটাও ঠিক একটা মেয়ের যখন বিয়ে হয়, পরকে আপন করতে অনেক সময় লাগে ৷একসময় সেই অজানা অচেনা পরিবার নিজের হয়ে যায় মনের অজান্তে । তো সিদ্দিমার পরিবারের সদস্য ভালো হওয়ায় সবাই তাকে আদর করতেন, যদিও গ্রামের কম শিক্ষিত শাশুড়িদের মানসিকতাই ছিল বউদের জ্বালানো। সেই অনুযায়ী তার শাশুড়ি অনেক ভালো ছিল, সিদ্দিমাকে বাবার বাড়ি আসার অনুমতি দিতেন। তাই মাঝে মধ্যে চলে আসতেন বাবার বাড়ি। আসার সময় ভাইয়ের ছেলে, মেয়ে, বাবা, মার জন্য অনেক কিছু নিয়ে আসতেন। মুড়িমুড়কি, বাতাসা, কদমা, গাছের শিম, আলু, পটল ইত্যাদি। ভাই-ভাবিদের খুশির সীমা থাকত না। বড়ভাবি ডাকে, 'আয় সিদ্দিমা আয় আমার ঘরে আয়, আজ বেড়াইয়া যাবি।' দুই ভাবির আপ্যায়নের সীমা নাই । সিদ্দিমার ছেলে হলো, মেয়ে হলো। সংসার পুরনো হলো, মা-বাবা মারা গেলেন। গৃহস্তের সংসার ধান চাল শস্যের কোনো অভাব নেই, ধনেজনে পূর্ণ সংসার।
সময় বয়ে যায় এখন আর বাপের বাড়িকে নিজের বলে না। মনের অজান্তে শ্বশুরবাড়ি নিজের হয়ে গেল। তারপরও বলতে পারে না, এটা আমার বাড়ি। এটা বাপের বাড়ি আরেকটা শ্বশুর বাড়ি। স্বামী সন্তান নিয়ে সুখে দিন কাটাচ্ছেন। একদিন তার স্বামী আফাজউদ্দিন জ্বর অনুভব করলেন ৷ ঠান্ডা -কাশি ৷ কোনো পাত্তা না দিয়ে কাজ করে যাচ্ছেন ৷ বেশ কয়েক দিন হয়ে গেল, কাশি কমছে না। নানা জটিলতা দেখা দিতে লাগল। অবশেষে নবীনগর শান্তি ডাক্তারের কাছে নেয়া হলো। ওই সমর শান্তি ডাক্তার দু' চার পাঁচ গ্রামের মধ্যে সেরা । খুব ভালো চিকিৎসক, গরিব মানুষের কাছ থেকে তেমন টাকা পয়সা নিতেন না ৷কিছুদিন চিকিৎসা করানোর পর কোনো রোগ ধরতে না পেরে ঢাকায় পাঠিয়ে দেন৷ প্রচণ্ড রকমের কাশি, কিছুতেই কমছে না ৷ চিকিৎসা মানেই তো বিশাল খরচ ৷ জমি বিক্রি করে ঢাকায় এনে চিকিৎসা করানো হলো কয়েক মাস। অবশেষে শনাক্ত করা হলো ফুসফুস ক্যান্সার। হাসপাতালে ভর্তি করিয়ে শেষ চেষ্টা করা হলো। সেইসাথে জমিও শেষ হয়ে গেল। কিন্তু তাকে বাঁচানো গেল না। তিন মেয়ে, এক ছেলে ৷ তিন মেয়ে বড়, ছেলে ছোট ৷ তাদের লেখাপড়া মাত্র শুরু ৷তাদের নিয়ে খেয়ে পরে বেঁচে থাকাই অনেক কষ্ট, বেঁচে থাকার জন্য প্রয়োজন টাকা ৷একমাত্র উপার্জনক্ষম ব্যক্তিটাই নেই। বড় মেয়ে একটু বড় হয়েছে, কলেজে যেতে হলে অনেক টাকার দরকার। ভালো ছেলে পেলে বিয়ে দিয়ে দেবে। বিয়ে ঠিক হলো, টাকার প্রয়োজন ৷
নিয়মানুযায়ী মেয়েকে বিয়ে দিতে টাকার তেমন প্রয়োজন নেই। কিন্তু সমাজব্যবস্থা এমন এক পর্যায় এসেছে- আপনার মেয়েই তো ব্যবহার করবে, একটা খাট, একটা ড্রেসিং টেবিল, একটা আলমারি ইত্যাদি নানা আসবাবপত্রের বায়না, আমার আত্মীয়-স্বজন আছে, দু'শ' বরযাত্রী না এলে মানসম্মান তো থাকে না ৷ যেভাবে হোক মেয়ের অভিভাবককে এটা যোগার করতেই হবে ৷ ইসলামি নিয়ম অনুযায়ী ছেলে মোহরানা দিয়ে, মেহমানদের খাবার খরচ করে বউ ঘরে নিয়ে যাবে। কিভাবে যে মেয়ের অভিবাবকের ওপর ভোজাটা চাপানো হলো সে প্রশ্নটা সবার কাছে?
যেভাবেই হোক, টাকার জোগার করতে হবে। সিদ্দিমা গেলেন তার ভাসুর-দেবরের কাছে। তারা তাকে এখান ধারে কাছে ঘেঁষতেও দেন না। কিভাবে দায়িত্ব থেকে দূরে থাকবে, সেটা নিয়ে ব্যস্ত। এখানেও শেষ নয়, ভাইয়ের ভাগ কিভাবে কম দেবে, তা নিয়ে ফন্দি ফিকির করছে। অবশেষে নিজের ভাইদের দ্বারস্ত হলো। বাবার রেখে যাওয়া সম্পত্তির চাইলে সেখানে তাদের আপত্তি। বাবার সম্পত্তি বোনেরা পায় না কি? এ নিয়ে নানা ভর্ৎসনা। বোন এখন সবচেয়ে অপছন্দ হয়ে উঠে। অবশেষে তার ছোট চাচি সিদ্দিমার পক্ষে কথা বলে কিছু সম্পত্তি দেয়ার রাজি করান ৷ তার সম্পূর্ণ অংশ অর্ধেক দাম নিয়ে বিক্রি করতে বাধ্য হয়, কিনল তার দুই ভাই। তারা জানান, ভাই-বোনের জমি এভাবেই বেচা-কেনা হয় ৷ দশ টাকার জমি পাঁচ টাকায় কিনে নিয়েছে৷ অথচ ভাইদের আর্থিক অবস্থা বোনের চেয়ে অনেক অনেক গুণ ভালো। এটা নিতে অনেক অনুরোধে, হাতে-পায়ে ধরে রাজি করানো হয় । তবে গ্রামের কিছু মানুষ সমালোচনা করে 'আহারে বাপের সম্পত্তি নিলে সংসার উজায় না।' সবার মুখে মুখরোচক আলোচনা, 'হুনছছ সিদ্দিমা হের বাপের জমি ভাইদের কাছ থেকে লইয়া গেছে ৷ ছিঃ ছিঃ ছিঃ কেউ বাপের বাড়ির জমি নেয়! এই সংসার উজাইব না আরো নিচে যাইব।' আরো নানা গুঞ্জন।
হায় রে দুনিয়া! আর্থিক ভাবে দুর্বল হওয়ার সাথে সাথে সামাজিক, শারীরিক , মানসিক, পারিবারিক, আত্মীয় স্বজন, বন্ধু-বান্ধব- সব দুর্বল হতে থাকে। কেউ তার খবরও রাখে না। চোখের পানি ছাড়া তার কোনো কূল কিনারা নেই। চোখের পানি ঝরে, আর আল্লাহকে ডাকে। বড় মেয়ের বিয়ে হলো । মাঝে মাঝে নাড়ির টানে ভাইয়ের বাড়ি আসে। উঠানে দাঁড়িয়ে থাকে, কেউ তাকে ঘরে আসতে বলে না, কথা বলে না। বাপের বাড়ি আসে, হেঁটে চলে যায়। সিদ্দিমার ছোট চাচি আমার দাদির কাছে আসেন। দাদি খুব আদর করে, জোর করে ভাত খাইয়ে দেন। কান্না করে তার ছোট চাচির কাছে বলেন, 'ভাই-ভাবি কেউ কথা কয় না। কতক্ষণ উডানে বইয়া রইলাম, কেউ চাইয়া দেহে না, চাচি গো ভাই তো মায়া লাগে। এর লাইগ্যা দেখতে আই। আমার লগে এমুন করে কান্দুন আয়ে ৷ হের বাফে মরার সময় কিছু টেহা নিছিলাম হেই খোডা দেয়। সব লইয়া গেছে আবার আয়ে কেন? খোডা হুনতে আর বাল লাগে না। মনডারে বাইন্দা রাহি, এই গেরামে আর আমু না। পারি না চাচি। তোমগরে না দেইখা থাকতে পারি না। এইবার শেষ, আর আমু না।'
দুঃখে কষ্টে বলেন, আর 'আমু না,' কিন্তু না এসে আর পারে না। কয়েক দিনপরই তার মন ব্যাকুল হয়ে যায়। আবার আসেন। তখন আমি ছোট। দাদির কাছে জানতে চাইলাম, কেন এমন করে ওরা। দাদী বলেন, বাপের জমির অংশ ভাইদের কাছ থেকে নিয়ে গেছে- এটাই তার অপরাধ। গ্রামে কেউ জায়গা জমি নেয় না। কিন্তু মেয়েরাও বাবার সম্পত্তির অংশ পাবে সেটা তারা জানে। তবে দিতে চায় না অথবা মানতে চায় না ৷মানুষের জীবন লতাপাতার মতো । লতাপাতা যেমন অন্য গাছকে আঁকড়ে ধরে বাঁচে। মানুষও তেমনি অন্য মানুষকে আঁকড়ে ধরে বাঁচে। প্রথম জীবনে মা-বাবা, ভাই-বোন, তারপর স্বামী, ছেলেমেয়ে নাতি-নাতনি ৷আদর-স্নেহ, ভালোবাসা নিম্নমুখী- এক ডাল থেকে অন্য ডালে ৷
এভাবেই দুখের দিন শেষ হলো। মেয়েদের বিয়ে হলো। সুখেই আছে সবাই। ছেলে বড় হয়েছে। ব্যবসা করে ভাগ্যের চাকা ঘুরে যায়। ছেলেমেয়ে তাদের মাকে মাথায় করে রাখে।
এখন সিদ্দিমা বসবাস করেন ছেলের বাড়ি। এখন অনেক সম্পদে সমৃদ্ধ। শাড়ি -ব্লাউজ, গহনা- অনেক। অনেক খাবার, যা অল্প বয়সে তিনি চোখেও দেখেনি। কিন্তু এত কিছু ভোগ করার বয়স সিদ্দিমার নেই।
",8.844524028648603,507.0
20181920,500,খেলাধুলা,"

 ‘কিছু নেই’ তদন্ত রিপোর্টে
","গত ১২ ফেব্রুয়ারি তিন সদস্যের কমিটি বিশ্বকাপ ব্যর্থতার তদন্ত রিপোর্ট জমা দিলেও তা এখন পর্যন্ত প্রকাশ্যে আনেনি বাংলাদেশ ক্রিকেট বোর্ড (বিসিবি)। তবে মিডিয়ায় বেশ কয়েকটি তথ্য আসায় বেশ সরগরম দেশের ক্রিকেট পাড়া। এসবের মাঝে ৯ মার্চ সভায় বসেছিল বিসিবির পরিচালনা পর্ষদ। যেখানে আলোচ্য বিষয় ছিল ৩১ মার্চ হতে যাওয়া বিসিবির বার্ষিক সাধারণ সভা (এজিএম) নিয়ে। সভা শেষে গণমাধ্যমের মুখোমুখি হয়েছেন নাজমুল হাসান পাপন। এজিএম মূল বিষয় হলেও সেখানে প্রশ্ন এসেছে তদন্ত রিপোর্ট নিয়ে। বোর্ড সভাপতি জানান, কমিটির সাজেশন ও রিকমেন্ডেশন অনুযায়ী ইতোমধ্যে কাজ শুরু হয়ে গেছে।
পাপন বলেন, ‘একটা কমিটি করা হয়েছিল। ওরা বিভিন্ন স্টেক হোল্ডারের সাথে কথা বলেছে। ওদের সাথে কথা বলে তারা কিছু সাজেশন ও রিকমেন্ডেশন দিয়েছে। আমাকে যদি জিজ্ঞেস করেন, সেখানে আসলে এমন কোনো তথ্য নেই যা আমি জানি না বা আপনারা জানেন না। কী আসতে পারে পারফরম্যান্স খারাপের জন্য? যে কাউকে জিজ্ঞেস করলে সে বলতে পারবে। তবে বেশ কিছু পরামর্শ দিয়েছে এবং সে অনুযায়ী কাজও শুরু করে দিয়েছে।’বিশ্বকাপে দলের সাথে থাকা দুই পরিচালকের হস্তক্ষেপে অস্বস্তিতে পড়েছিলেন ক্রিকেটাররা। এমন অভিযোগ শোনার পর খালেদ মাহমুদ সুজন বলেছিলেন, তদন্ত রিপোর্ট সামনে আসা উচিত। এ দিকে অভিযোগ আসা সুজন এবং জালাল ইউনুসকে ডেকে তদন্ত রিপোর্ট দেখিয়েছেন পাপন নিজে। বোর্ড সভাপতি জানান, কোনো পরিচালককে নিয়ে এমন কিছুই বলা নেই।
সাংবাদিকদের উদ্দেশ করে নিজের পকেট থেকে তিন পাতার রিপোর্ট বের করে পাপন জানান, ‘এখানে তেমন কিছুই নেই।’পাপন বলেন, ‘আমাকে চেয়ারম্যান একটা রিপোর্টই দিয়েছে। এখানে কোনো পরিচালক দূরে থাক, এমন কোনো লাইনই নেই, শব্দও নেই। এরকম রিপোর্ট তো প্রতিদিনই আসে। আমাকে যে রিপোর্ট দেয়া হয়েছে এখানে কিচ্ছু নেই। আজ আমি জালাল ভাই, সুজন ও কয়েকজন পরিচালকের সামনে পুরো রিপোর্ট পড়ে শুনিয়েছি। বলেছি দেখেন কোথায় কী আছে। উনারা দেখলেন এরকম কিচ্ছু নেই। এর বাইরে কেউ কিছু বললে আমাদের করার কিছু থাকে না।’তিনি যোগ করেন, ‘অলরেডি কাজ হচ্ছে। আপনাদের তো বোঝার কথা। অনেক পরিবর্তিন দেখার কথা এতদিন। আমি বলেছি সবাইকে রিপোর্টটা দিয়ে দিতে। আর যে দু’জনের নাম এসেছিল, তাদের পড়ে শুনিয়েছি প্রতিটি লাইন। যেসব নিয়ে আলাপ হচ্ছে সেসব কথা আমাকে যে রিপোর্ট দেয়া হয়েছিল সেসবের মধ্যে নেই।’
",8.737756878927224,508.0
20046696,113,খেলাধুলা,‘প্রথম ৭০০’ অ্যান্ডারসনের,"অফ স্টাম্পের অনেক বাইরে বলটি করেন জেমস অ্যান্ডারসন
অফ স্টাম্পের অনেক বাইরে বলটি করেন জেমস অ্যান্ডারসন। দূর থেকে সেটি খেলতে চেয়েছিলেন ভারতীয় ব্যাটার কুলদীপ যাদব, কিন্তু ঠিকমতো পারেননি। বল ব্যাটের কানা স্পর্শ করে চলে চায় উইকেটরক্ষকের গ্লাভসে। সঙ্গে সঙ্গে অপেক্ষা শেষ হয় অ্যান্ডারসনের তথা পুরো ক্রিকেট বিশ্বের। কুলদীপকে আউট করেই টেস্ট ক্যারিয়ারে ৭০০তম উইকেটের মাইলফলক স্পর্শ করেন অ্যান্ডারসন। প্রায় দেড়শ বছরের টেস্ট ইতিহাসে প্রথম পেসার হিসেবে এই কীর্তি গড়েন এই ইংলিশ পেসার। টেস্টে তার সামনে শুধু শ্রীলঙ্কান কিংবদন্তী স্পিনার মুত্তিয়া মুরালিধরন (৮০০ উইকেট)। এমন কৃতিত্বের দিনে মাঠে ছিলেন অ্যান্ডারসনের মা-বাবা।৭০০ থেকে দুই উইকেট দূরে থেকে এই টেস্ট খেলতে নামেন অ্যান্ডারসন। ম্যাচের দ্বিতীয় দিন শুবমান গিলকে ফিরিয়ে আরও কাছে পৌঁছে যান তিনি। এরপর চূড়ায় পৌঁছাতে অপেক্ষা করতে হয় আরও ৬২ ওভার।বিজ্ঞাপনগতকাল ম্যাচের তৃতীয় দিনে কুলদীপকে শিকার বানিয়ে ৭০০-তে পৌঁছান ৪১ বছর বয়সী এই পেসার। ২১ বছরের ক্যারিয়ারে ১৮৭ ম্যাচ ও ৩৪৮ ইনিংসে অসাধারণ এই অর্জন তার।২০০৩ সালে জিম্বাবুয়ের বিপক্ষে লর্ডস টেস্টে মার্ক ভারমিউলেন প্রথম টেস্ট উইকেটের দেখা পান অ্যান্ডারসন। ক্যারিয়রাতে অ্যান্ডারসনের শিকার জ্যাক ক্যালিস (১০০তম), পিটার সিডল (২০০তম), পিটার ফুলটন (৩০০তম), মার্টিন গাপটিল (৪০০তম), ক্রেইগ ব্রাথওয়েট (৫০০তম) ও আজহার আলি (৬০০তম)। ক্যারিয়ারে এখন পর্যন্ত ৩২ বার পান এক ইনিংসে ৫ বা তার বেশি উইকেট। আর ম্যাচে ১০ উইকেট নেন ৩ বার। এর আগে ২০১৮ সালে ওভাল টেস্টে ভারতের মোহাম্মদ শামিকে ফিরিয়ে অস্ট্রেলিয়ান পেসার গ্লেন ম্যাকগ্রার ৫৬৩ উইকেট টপকে টেস্ট ইতিহাসের সফলতম পেসার হন তিনি। এবার নিজেকে আরও উঁচুতে নিয়ে গেলেন অ্যান্ডারসন। ৭০০ উইকেটের মধ্যে ইংল্যান্ডের মাঠে ১০৫ টেস্ট খেলে ৪৩৪টি নেন তিনি। দেশের মাঠে তার চেয়ে বেশি উইকেট নিয়েছেন কেবল মুত্তিয়া মুরালিরধরন (৭৩ টেস্টে ৪৯৩টি)। ক্যারিয়ারে সবচেয়ে বেশি ১৪৯ উইকেট নেন ভারতের বিপক্ষে। আর সবচেয়ে বেশি ১২ বার আউট করেন ভারতীয় ব্যাটার চেতেশ্বর পুজারাকে। এছাড়া ভারতীয় কিংবদন্তি শচীন টেন্ডুলকারকে তিনি ফেরান ৯ বার। বিশ্বের আর কোনো বোলারের বিপক্ষে শচীন এতবার আউট হননি।অ্যান্ডারসনের এই কীর্তিতে প্রতিক্রিয়া জানাতে গিয়ে টেন্ডুলকার এক্সে লিখেছেন, ‘অ্যান্ডারসনকে আমি প্রথম খেলতে দেখি ২০০২ সালে অস্ট্রেলিয়ায়। বলের ওপর তার নিয়ন্ত্রণটা বিশেষই মনে হয়েছিল। নাসের হুসেইন সেই সময় তাকে নিয়ে অনেক উঁচু ধারণাই করেছিল। আর আজ আমি নিশ্চিত যে সে বলবে, “আমি তো আগেই বলেছিলাম।” টেন্ডুলকার বলেন, ‘৭০০ টেস্ট উইকেট চোখ ধাঁধানো এক অর্জন। একজন ফাস্ট বোলার ২২ বছর ধরে খেলছে এবং ধারাবাহিকভাবে পারফর্ম করে ৭০০ উইকেট নিতে পেরেছে; অ্যান্ডারসন করে দেখানোর আগে আমার কাছে এটাকে কল্পকথাই মনে হতো। এককথায় অসাধারণ।’অ্যান্ডারসনের ৪৯ টেস্টের অধিনায়ক অ্যালিস্টার কুক বলেন, ‘তার আরও ভালো করা এবং ইংল্যান্ডকে জয় এনে দেওয়ার ক্ষুধাটা অবিশ্বাস্য। সে শারীরিক যে চ্যালেঞ্জ অতিক্রম করে প্রায় ১৯০ টেস্ট খেলে ফেলেছে, এটা দারুণ ব্যাপার। ফাস্ট বোলার হিসেবে কেউ ৭০০ উইকেটের বেশি পায়নি। সে মনে রাখার মতো একজন এবং এখনো খেলছে।’",8.687156168965087,509.0
20046699,116,খেলাধুলা,চ্যাম্পিয়ন শাহিনুর,"বাংলাদশে মহিলা ক্রীড়া সংস্থার আয়োজনে লুৎফুন নেছা হক বকুল অ-১৫ আন্তঃজেলা মেয়েদের অ্যাথলেটিক্সে চ্যাম্পিয়ন হয়েছে কিশোরগঞ্জের শাহিনুর আক্তার
বাংলাদশে মহিলা ক্রীড়া সংস্থার আয়োজনে লুৎফুন নেছা হক বকুল অ-১৫ আন্তঃজেলা মেয়েদের অ্যাথলেটিক্সে চ্যাম্পিয়ন হয়েছে কিশোরগঞ্জের শাহিনুর আক্তার। শনিবার ধানমন্ডির সুলতানা কামাল মহিলা ক্রীড়া কমপ্লেক্সে অনুষ্ঠিত ১০০ ও ২০০ মিটার স্প্রিন্ট এবং চার গুনিতক একশ মিটার রিলেতে স্বর্ণ জিতে ১৩ পয়েন্ট পেয়ে সেরা হয় এই কিশোরী। রানারআপ হয়েছে লালমনিরহাটের নুসরাত। দলগতভাবে ১৭ পয়েন্ট পেয়ে চ্যাম্পিয়ন কিশোরগঞ্জ এবং নয় পয়েন্ট পেয়ে রানার্সআপ লালমনিরহাট। খেলা শেষে বিজয়ীদের হাতে পুরস্কার তুলে দেন সংস্থার সভানেত্রী মাহাবুব আরা বেগম গিনি। এ সময় সহসভানেত্রী আনজুমান আরা আকসির ও ভারপ্রাপ্ত সাধারণ সম্পাদিক প্রকৌশলী ফিরোজা করিম নেলী উপস্থিত ছিলেন। দুদিন ব্যাপী প্রতিযোগিতায় ৩৩ জেলার ১৯৮ জন কিশোরী অংশ নেয় নয়টি ইভেন্টে।",8.2379731332508,510.0
20181951,503,খেলাধুলা,"

 ওয়ারী জয়ী
","এবিজি বসুন্ধরা গ্রুপ বাংলাদেশ চ্যাম্পিয়নশিপ লিগে গতকাল জয় পেয়েছে ওয়ারী ক্লাব। কমলাপুর স্টেডিয়ামে তারা ১-০ গোলে হারায় ইয়ংমেন্স ক্লাব ফকিরেরপুলকে। ৬৩ মিনিটে হাসান করেন গোল। অপর ম্যাচে ১-১ গোলে ড্র করেছে ঢাকা ওয়ান্ডারার্স ও পিডব্লিউডি। পিডব্লিইডির রুম্মান ২১ মিনিটে গোল করলেও ২৩ মিনিটে ওয়ান্ডারার্সের ইমরান গোল করে সমতা আনেন।
 
",8.236405565462592,511.0
20180340,303,খেলাধুলা,"

মিনি হ্যান্ডবল
","এভারেস্ট ফার্মা মিনি স্কুল হ্যান্ডবল টুর্নামেন্টে গতকাল বালক বিভাগে জয় পেয়েছে সানিডেইল, নির্ঝর ক্যান্টনমেন্ট পাবলিক স্কুল ও কলেজ, মতিঝিল সরকারি বালক উচ্চবিদ্যালয়সহ অন্যারা।
",7.999937342445924,512.0
20181177,401,অন্যান্য,"

যেন লাল শাড়ি পরে আছে প্রকৃতি
","কালের বিবর্তনে ঋতুরাজ বসন্তে এখন আর তেমন চোখে পড়ে না রক্ত লাল শিমুল। মূল্যবান এই গাছ এখন অনেকটাই বিলুপ্তির পথে। তবে দিনাজপুর-দশ মাইল মহাসড়কে শিমুল গাছে ফুল ফুটেছে, যেন লাল শাড়ি পরে আছে। বসন্তের ফাল্গুনে প্রকৃতি যেন ফুটে তুলেছে।
দিনাজপুর হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়ের কৃষি বিভাগের অধ্যাপক এটিএম শফিকুল ইসলাম এভাবেই তার মনের ভাব প্রকাশ করেছেন।
তিনি বলেন, দিনাজপুর সদর উপজেলার করনাই গ্রামের আদিবাসী মহল্লায় বেশ কিছু শিমুল গাছ রয়েছে। ওই শিমুল গাছগুলোতে বসন্তের ফাল্গুনের শুরু থেকে রক্তিম রঙে রঙিন হয়ে উঠেছে শিমুল গাছের ফুল। শুধু ফুল আর ফুল, পাতা নেই। ফুটন্ত এ ফুল যেন সকলের দৃষ্টি কেড়ে নিয়েছে। আর এ রক্ত লাল থেকে সাদা ধূসর হয়ে তৈরি হয় তুলা। কিন্তু এখন বিভিন্ন প্রযুক্তিতে তুলা তৈরি ও ফোম ব্যবহার বৃদ্ধি পাওয়ায় শিমূল তুলা ব্যবহার অনেকটাই কমে গেছে। তবে এখনো দিনাজপুর-দশমাইল মহাসড়কের বাঁশেরহাট নামক স্থানে রাস্তার দুই ধারে শোভা বাড়িয়ে আছে লাল টুকটুকে শিমুলের বন। এ মহাসড়কের বিভিন্ন গাছের ফাঁকে ফাঁকে শতাধিক শিমুল গাছ রয়েছে। পাখিরা উড়ে এসে বসছে লাল শিমুলের ডগায়। ঝড়ে পড়া শিমুলের লাল গালিচার রূপ দেখা যায় শিমুলতলায়। মোহনীয় রূপে প্রকৃতিকে রাঙিয়েছে শিমুল। যা পথচারীসহ বিভিন্ন যানবাহনের যাত্রীদের দৃষ্টি কাড়ছে।
তিনি বলেন, ফাগুনের শেষে বসন্তের আবহে গাছে গাছে পরিপক্ব শিমুল ফুল। কাকডাকা ভোরে রাস্তায় ঝরে পড়া ফুলগুলো দেখে মনে অন্যরকম অনুভূতি জাগে। মনে হয় যেন রক্তিম পথ। শিমুল ফুল না ফুটলে যেন বসন্ত আসে না।
তিনি বলতে থাকেন, হাবিপ্রবির মাস্টার্স ডিগ্রি নিতে ভর্তি হওয়া শিক্ষার্থীদের এসব দৃশ্য সরজমিনে গবেষণার জন্য দেখানো হয়। চলমান প্রকৃতির রূপ নিয়ে তাদের প্রতিবেদন প্রস্তুত করানো হয়। এবারে এ দৃশ্যটি তাদের ধরিয়ে দেয়া হয়েছে।
তিনি বলেন, বাংলাদেশের ভৌগোলিক পরিবেশের সঙ্গে সংস্কৃতি চর্চারও একটি যোগ সূত্র রয়েছে। গাছে গাছে ফুটন্ত এ শিমুলের লাল রঙ যেন চারদিকে ছড়িয়ে দিচ্ছে। এরপর এ রক্ত লাল থেকে সাদা ধূসর হয়ে তৈরি হয় তুলা। শিমুলের তুলার রয়েছে আলাদা কদর।
দিনাজপুর হাবিপ্রবির ফরেষ্ট বিভাগের অধ্যাপক আব্দুল বারী জানান, এখন থেকে প্রায় দুই দশক আগে গ্রামাঞ্চলের বিভিন্ন জায়গায় গাছে গাছে শোভা বর্ধন করতো এ শিমুল ফুল। তবে কালের বিবর্তনে ঋতুরাজ বসন্তে এখন আর যেখানে সেখানে চোখে পড়ে না রক্তলাল শিমুল গাছ। মূল্যবান শিমুল গাছ এখন প্রায় বিলুপ্তর পথে। উপজেলার বিভিন্ন ইউনিয়নের বিভিন্ন জায়গায় দেখা মিলল ফুটন্ত ফুলের রক্ত লাল শিমুল গাছ। রক্ত লাল শিমুল চারদিকে ছড়িয়ে দিচ্ছে রঙ।
দিনাজপুর বন বিভাগের অবসরপ্রাপ্ত কর্মকর্তা রেজাউল হক জানান, শহরের মিশন রোডের মোড়ে কালী মন্দিরের পিছনে একটি ঐতিহাসিক শিমুল গাছ ছিল, সেটি অযত্নে নষ্ট হয়ে গিয়েছে। শিমুল গাছ ওষুধি গাছ হিসেবে পরিচিত। গ্রামের মানুষ এক সময় আখের গুড় তৈরিতে শিমুলের রস ও কোষ্ঠ কাঠিন্য নিরাময়ে শিমুল গাছের মূলকে ব্যবহার করতো।
সদরে গোলাপগঞ্জ হাট এলাকার কবিরাজ দয়াল চন্দ্র রায় জানান, গ্রাম বাংলার মানুষদের এ শিমুল গাছ অর্থনৈতিক সমৃদ্ধি এনে দিত। মানুষরা এ শিমুলের তুলা কুড়িয়ে বিক্রি করতো। অনেকে নিজের গাছের তুলা দিয়ে বানাতো লেপ, তোষক ,বালিশ। কিন্ত আধুনিকতার ছোঁয়ায় এখন আর তেমন চোখে পড়ে না শিমুল গাছ।
বীরগঞ্জ সরকারি কলেজের সহকারী কলেজের অধ্যক্ষ অধ্যাপক মাসুদুর রহমান বলেন, বিভিন্ন প্রযুক্তিতে তুলা তৈরি ও ফোম ব্যবহার বৃদ্ধি পাওয়ায় শিমুল তুলা অনেকে ব্যবহার ছেড়ে দিয়েছে। বাংলার চিরন্তন রূপ শিমূল পলাশের লাল সৌন্দর্য থেকে আজ আমরা সরে আসছি। ফলে শিমুল গাছ বিলুপ্তর পথে।
তিনি বলেন, প্রধানমন্ত্রী শেখ হাসিনা দেশের প্রকৃতি ধরে রাখতে বিলুপ্ত হয়ে যাওয়া গাছ গাছালি সুরক্ষার নির্দেশ দিয়েছেন। তার নির্দেশ বাস্তবায়নে সংশ্লিষ্টদের কাজ করতে হবে। তবেই দেশের প্রাকৃতিক সৌন্দর্য ফিরে আসবে।
সূত্র : ইউএনবি
",7.79189307626765,513.0
20180486,319,অন্যান্য,"

রমজানে এমিরেটসের বিশেষ আয়োজন
","পবিত্র রমজান মাসে রোজা পালনকারী যাত্রীদের ফ্লাইটে এবং বোর্ডিং গেটে বিশেষ খাবার বক্স সরবরাহ করবে এমিরেটস। এমিরেটস লাউঞ্জগুলোতে থাকবে ঐতিহ্যবাহী রমজান ডিশ। এয়ারলাইনটির ইনফ্লাইট বিনোদন প্রোগ্রামে অন্তর্ভুক্ত করা হয়েছে বিভিন্ন ধর্মভিত্তিক কনটেন্ট ও জনপ্রিয় টিভি-শো। ১১ মার্চ থেকে নির্দিষ্ট কিছু গন্তব্যে ভ্রমণকারী সব শ্রেণীর যাত্রীরা ইফতারের জন্য পুষ্টিকর ও সুষম খাবারের বক্স পাবেন। ফ্লাইটে নিয়মিতভাবে যেসব হট ডিশ দেয়া হয়ে থাকে, এই বক্সগুলো তার অতিরিক্ত। নির্দিষ্ট কিছু এমিরেটস বোর্ডিং গেটে ইফতারের সময় রোজা পালনকারী যাত্রীদের বিশেষ ইফতার বক্স দেয়া হবে, যার মধ্যে থাকবে লাবান, খেজুর, কলা, পানি ইত্যাদি। দুবাই আন্তর্জাতিক বিমানবন্দরের সব এমিরেটস লাউঞ্জে নিয়মিতভাবে পরিবেশিত হট ও কোল্ড মিলের সাথে ঐতিহ্যবাহী আরব খেজুর ও কফি থাকবে যাত্রীদের জন্য। উল্লেখ্য, এমিরেটস লাউঞ্জগুলোতে ওজু করা এবং নামাজ আদায়ের জন্য আলাদা স্থান নির্ধারিত রয়েছে। ফ্লাইটের অবস্থানের ওপর ভিত্তি করে সাহরি ও ইফতারের সম্পূর্ণ সঠিক সময় নির্ধারণের জন্য এমিরেটস বিশেষ পদ্ধতি ও ট্যুলস ব্যবহার করে থাকে। সে অনুযায়ী ক্যাপ্টেন সাহরি ও ইফতারের সময় ঘোষণা করেন। বিজ্ঞপ্তি
 
",7.223230377854952,514.0
20180247,292,অন্যান্য,"
  জানা অজানা 
তামা কী কাজে লাগে
","ছোট্ট বন্ধুরা, তোমরা হয়তো তামার নাম শুনে থাকবে। এটি কী? একপ্রকার ধাতু; খুবই প্রয়োজনীয় ধাতু। এর রয়েছে বিভিন্ন ব্যবহার। দস্তা, টিন ও নিকেলের সাথে তামা মিশিয়ে কোন সিলভার তৈরি করা হয়? জার্মান সিলভার। তামা তাপ ও বিদ্যুতের ভালো বাহক। এজন্য বৈদ্যুতিক তার তৈরি করতে এটি বেশি ব্যবহার করা হয়। তামা দিয়ে অন্যান্য দ্রব্যও তৈরি করা হয়।
 
",7.076527500870824,515.0
